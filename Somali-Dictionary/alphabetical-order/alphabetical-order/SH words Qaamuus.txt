shaab m.l (-bab, m.l) 1. Nin dhallin yar oo xoog leh. 2. Sh. ah: dukaan badeeco ka buuxdo oo cammiran.

shaabbad m.dh (-do, m.l) Shay dabo la qabsadana leh oo cijir ama bir ka samaysan oo hadal ama astaamo ku qoranyihiin oo dukumuntiga iyo warqadaha lagu dhufto. ld shabbad, shabbo.

shaabbadayn m.f.dh eeg shaabbadee. ld shaabbadays, shabbadayn, shabbadays, shabbayn, sha

shaabbadays m.l ld shaabbadayn.

shaabbadaysan f.mg4 (-snaa, -snayd) Dukumenti iwm wax la shaabbadeeyay ahaansho. ld shabbadaysan, shabbaysan.

shaabbadaysasho m.f.dh eeg shaabbadayso. ld shabbadaysasho, shabbaysasho.

shaabbadaysnaan m.f.dh eeg shaabbaday-san. ld shaabbadaysnaansho, shabba-daysnaan.

shaabbadaysnaansho m.l/dh ld shaabba-daysnaan.

shaabbadayso f.mg3 (-stay, -satay) Wax shaabbad ku dhufsasho. ld shabbadayso, shabbayso.

shaabbadee f.g2 (-deeyay, -daysay) Warqad ama dukuminti shabbad la dhicid. ld shabbadee, shabbee.

shaabbah¹ m.l (-hyo, m.dh) U ekaanshaha wax, wax kale u ekaadaan. ld shabbah¹. 

shaabbah² f.g1 (-hay, -hday; -bihi) Wax, wax kale u ekaansho. ld shabbah².

shaabbihid m.f.dh eeg shaabbah². ld shabbihid.

shaabuug m.l (-gyo, m.dh) Suun dhuuban, dheer, dabo la qabsado leh oo wax lala dhaco; karbaash; jeedal.

shaabuugayn m.f.dh eeg shaabuugee. ld shaabuugays.

shaabuugays m.l ld shaabuugayn.

shaabuugee f.g2 (-geeyay, -gaysay) Wax shaabuug la dhicid.

shaac¹ m.l.kh Sh. ah: wax la wada maqlo ama la wada arko oo caan noqda.

shaac² f.mg1 (-cay, -cday) War iwm faafid.

shaacays m.l (-syo, m.dh) 1. Qori xabbad keliyaale ah oo waayadii hore lagu dagaallami jiray. 2. Wax si aan caadi ahayn u shaqeeya. 3. ld shaacayn.

shaacbax f.mg1 (-xay, -xday; -bixi) Soo sh.: wax la wada yaqaan noqosho.

shaacbixi f.g2 (-iyay, -isay) Wax la wada yaqaan ka dhigid.

shaacbixid m.f.dh eeg shaacbax.

shaacbixin m.f.dh eeg shaacbixi.

shaaci f.g2 (-iyay, -isay) War iwm faafin.

shaacid m.f.dh eeg shaac².

shaacin m.f.dh eeg shaaci. ld shaacis.

shaacir m.l (-rro, m.dh) Qof maansoole ah; laashin.

shaacirayn m.f.dh eeg shaaciree. ld shaa-cirays, shactirayn.

shaacirays m.l ld shaacirayn.

shaaciree f.mg2 (-reeyay, -reysay) Shaaciro samayn. ld shactiree.

shaaciro m.dh Hadal iyo dhaqdhaqaaq loola jeedo in cid looga qosliyo. ld shactiro.

shaaciroole m.l (-layaal, m.l/dh) Qof dadka ka qosliya. ld shactiroole.

shaacis m.l ld shaacin.

shaadali m.l 1. Qaxwo qafiif ah oo laga sameeyo qashirka bunka. 2. Shaah badan oo duco ahaan loo baxsho.

shaadir m.l (-rro, m.dh) Maro madow oo darfaha isaga tolan oo haweenka muslinka ahi dhex galaan jirkooda oo dhanna ku qariyaan; shuko.

shaafi f.g1 (-iyay, -iday; -iyi) 1. Cid bugtey caafimaadin (Eebbe). 2. Ka sh.: cid arrin ka bogsiin.

shaafici¹ m.l (-ciyaal, m.l/dh) Qof raacsan mad-habta shaaficiga ee fiqiga diinta Islaamka.

shaafici² m.dh Afarta mad-habood ee fiqiga Islaamka middood.

shaafii m.dh Duco carabi iyo soomaali isugu jirta oo ardayda quraanku maqribkii akhriyaan. ld shaafiin.

shaafiin m.dh ld shaafii.

shaafiyid m.f.dh eeg shaafi.

shaag m.l (-gag, m.l) Shay wareegsan oo isugu jira cinjir iyo bir oo baabuurtu ku socdaan. 2. Dhabbe jid cadde ah oo baabuurtu marto.

shaah¹ m.l 1. Geedgaab weligii cagaaran oo ubax cad cad leh kana baxa dalalka Hindiya, Shiinaha, Sayloon iyo bariga Afrika. 2. Caleenta geedka shaaha oo la engejiyey loona diyaariyey in la isticmaalo. 3. Cabbitaan guduudan oo ka kooban caleenta shaaha, sonkor iyo dhir kale oo laysku kariyo. ld shaahi.

shaah² f.mg1 (-hay, -hday) Shaah cabbid.

shaahi¹ m.l ld shaah¹.

shaahi² f.g2 (-iyay, -isay) Cid shaah siin.

shaahid¹ m.l (-dyo, m.dh) Marqaati.

shaahid² m.f.dh eeg shaah².

shaahin m.f.dh eeg shaahi². ld shaahis.

shaahis m.l ld shaahin.

shaajac m.l (-cyo, m.dh) Nin geesi ah oo aan baqin. ld shajaac.

shaajacnimo m.dh Shaajac ahaansho. ld shajaacnimo.

shaal¹ m.l (-lal, m.l) 1. Go' la huwado oo badanaa laga sameeyo dhogorta idaha, midabbo badanna leh oo laga keeno Kashmiir. 2. Aliindi.

shaal² f.g1 (-aalay, -aashay) Gaadiid badeed mowjad weyn oo xooggan oo ka hor timid ka gudbin.

shaalcad m.l Dharka aliindiga ah nooc darfaha ku leh daliig midab ah oo wada cad.

shaalid m.f.dh eeg shaal².

shaamareer¹ m.l Yaab aad u badan iyo filanwaa.

shaamareer² f.mg1 (-ray, -rtay) Yaab aad u badan iyo filanwaa dareemid.

shaamareeri f.g2 (-iyay, -isay) Shaamareer ku ridid.

shaamareerid m.f.dh eeg shaamareer².

shaamareerin m.f.dh eeg shaamareeri.

shaamareersan f.mg4 (-naa, -nayd) Wax shaamareer ku dhacay ahaansho (cid).

shaamareersanaan m.f.dh eeg shaama-reersan. ld shaamareersanaansho.

shaamareersanaansho m.l/dh ld shaama-reersanaan.

shaambaay m.dh ld shaambi¹.

shaambayn m.f.dh eeg shaambee.

shaambee f.g2 (-beeyay, -baysay) Cid shaambo ku dhufasho.

shaambi¹ m.dh (-iyo, m.l) Weel weyn oo dhoob ka samaysan qaab ukumeedna leh iyo dabo dhuuban oo biyaha lagu shubto; aashuun. ld shaambaay.

shaambi² f.g2 (-iyay, -isay) Si aayar ah oo xarrago ku jirto u socosho.

shaambin m.f.dh eeg shaambi². ld shaambis.

shaambis m.l ld shaambin.

shaambo m.dh (-ooyin, m.l) 1. Dhufashada ay dabada wax ku dhuftaan libaax-badeedka, yaxaaska iwm. 2. Si gaar ah oo lugaha la isugu dhufto marka biyaha gudohooda lagu jiro. 3. Dharka la dhaqayo oo lala dhaco wax adag (dhagax ama qori). 4. Hoore layiig ah, xumbeeya oo jirka, timaha iwm lagu dhaqo.

shaandhayn m.f.dh eeg shaandhee.

shaandhee f.g2 (-dheeyay, -dhaysay) 1. Warqado turub baandhayn. 2. Dad jagooyin haya isku beddelid. 3. Wax dulduleel badan u yeelid. 4. Wax kala miirid.

shaandho m.dh 1. Isku qasidda warqadaha turubka laysku qaso. 2. Isku beddelidda la isku beddelo dad jagooyin haya. 3. Qalab wax lagu kala miiro. 4. S. ah: wax daldalool badan leh.

shaanis m.l Nooc ka mid ah siyaalaha turubka loo cayaaro. ld shaanus.

shaankax f.g1 (-xay, -xday) Wax bir ku googoyn.

shaankaxan f.mg4 (-xnaa, -xnayd) Wax la shaankaxay ahaansho.

shaankaxid m.f.dh eeg shaankax.

shaankaxnaan m.f.dh eeg shaankaxan. ld shaankaxnaansho.

shaankaxnaansho m.l/dh ld shaankaxnaan.

shaanus m.l ld shaanis.

shaaqi m.l (-iyo, m.dh) Nin shaaqale ah oo dadaal bandan.

shaar m.l (-rar, m.l) Hu' si gaar ah loo tolay oo leh kulleeti, gacmo, guluusyo la iskula xiro oo dadku qaarka sare ka qaato; shaati.

shaaraq¹ m.l.kh S. ah: Qalidda neef ishkin ah la qalo waqti abaar ah si hilibkiisa looga ganacsado.

shaaraq² f.g1 (-qay, -qday) Neef ishkin ah, waqti abaar ah qalasho si hilibkiisa looga ganacsado.

shaaraqasho m.f.dh eeg shaaraqo.

shaaraqo f.g3 (-qaday, -qatay) Neef ishkin ah waqti abaar ah qalasho.

shaarib m.l (-bbo, m.dh) Timaha ka baxa bushinta sare ee ragga korkeeda. ld shaarub.

shaariqid m.f.dh eeg shaaraq².

shaarub m.l ld shaarib.

shaaruf m.dh.u Dufta xoolaha.

shaarug m.l Digir la dubay oo qolofta laga qaaday.

shaash m.l (-shash, m.l) 1. Timo dhaadheer oo ka baxa qoorta libaaxa lab iwm. 2. Masarshabbi sida badan xariir ah, midabbo badan leh oo dumarku madaxa ku xirtaan.

shaashee f.g2 (-sheeyay, -sheysay) Ilmo markaa dhashay shaasho gayeeysiin.

shaasheyn m.f.dh eeg shaashee.

shaashley m.dh 1. (u) Haweenka inta la guursadey. 2. S. ah: naag xarrago badan.

shaasho m.dh Cudur ka yimaad nadaafad xumada oo waxyeeleeya carruurta iyo naagaha ummulaha ah.

shaashoo f.mg3 (-ooday, -ootay) ld shaa-show.

shaashoobid m.f.dh eeg shaashow. ld shaa-shood.

shaashood m.l ld shaashoobid.

shaashow f.mg1 (-oobay, -owday; -oobi) Wax shaasho ku dhacday noqosho (carruur iyo haween). ld shaashoo.

shaashsaar¹ m.l Xaflad la sameeyo toddabaadka arooska dhammaadkiisa oo gabadha, shaash muujinaya inay gabar-nimadii ka baxday loogu saaro.

shaashsaar² f.g1 (-ray, -rtay) Gabar la aroosay markii ugu horreysay shaash u saarid.

shaashsaaran f.mg4 (-rnaa, -rnayd) Gabadh la aroosay oo la shaash saaray ahaansho.

shaashsaarid m.f.dh eeg shaashsaar². ld shaashsaaris.

shaashsaaris m.dh ld shaashsaarid.

shaashsaarnaan m.f.dh eeg shaashsaaran. ld shaashsaarnaansho.

shaashsaarnaansho m.l/dh ld shaashsaar-naan.

shaati m.l (-iyo, m.dh) ld shaar.

shaaxid m.l Rooti iwm aad dab loogu bisleeyay.

shaaxidi f.g2 (-iyay, -isay) Rooti iwm aad dab ugu bisleyn.

shaaxidin m.f.dh eeg shaaxidi. ld shaaxidis.

shaaxidis m.l ld shaaxidin.

shaayad m.dh (-do, m.l) 1. Jubbad yar oo aan gacmo lahayn oo shaatiga laga dul qaato. 2. Idaad xoog badan oo doonyaha lagu xiro, laguna dabto kalluunka iyo libaax-badeedka yaryar.

shabaab m.l.kh S. ah: nin dhallinyaro ah; barbaar.

shabaabnimo m.dh Shabaab ahaansho.

shabaag m.dh.u Aaladaha kallunka lagu dabto nooc ka mid ah oo ka samaysan xarko dun ah oo laysku saabcaareeyey oo wada ilo ah.

shabaako m.dh (-ooyin, m.l) Dalool albaabka ka yar oo lagu sameeyo dhismooyinka, maraakiibta, dayuuradaha, baabuurta iwm, la xiri karo lana furi karo oo loogu talaggalay in ay hawada iyo ilaysku ka soo galaan. ld shubaako.

shabag m.l (-gyo, m.dh) 1. Daliigyo silig ama caag ah oo sida shabaagta u samaysan oo dhowraarin loogu talaggalo. 2. Nooc kabaha ka mid ah oo ka samaysan maas ama rabar. ld shabaq, shabaag.

shabaq m.l ld shabag.

shabaqle m.l Baabuur dusha sare shabaq bir ah ku leh oo maxaabiista lagu qaado.

shabashabo m.dh Cayaar ka mid ah cayaaraha hiddaha iyo dhaqanka oo jiib, jaan iyo sacab leh, ragga iyo dumarkuna wada cayaaraan.

shabbaax¹ m.l 1. Dabridka toogta lagu barto. 2. Dabrid.

shabbaax² f.g1 (-xay, -xday) 1. Dabridid toog ku barasho. 2. Dabrid shiish ku tartamid.

shabbaaxid m.f.dh eeg shabbaax².

shabbaaxtamid m.f.dh eeg shabbaaxtan². ld shabbaaxtan¹.

shabbaaxtan¹ m.l Tartamidda ay laba qof ama ka badan ku tartamaan toog. ld shabbaaxtamid.

shabbaaxtan² f.mg1 (-amay, -antay; -ami) Laba qof ama ka badan toog ku tartamid.

shabbad m.dh ld shaabbad.

shabbadayn m.dh ld shaabbadayn.

shabbadays m.l ld shaabbadayn.

shabbadaysan f.mg4 (-snaa, -snayd) ld shaabbadaysan.

shabbadaysasho m.l ld shaabbadaysasho.

shabbadaysnaan m.dh ld shaabbadays-naan.

shabbadaysnaansho m.l/dh ld shaabba-daysnaan.

shabbadayso f.mg3 (-stay, -satay) ld shaab-badayso.

shabbadee f.g2 (-deeyay, -deysay) ld shaabbadee.

shabbah¹ m.l (-hyo, m.dh) ld shaabbah¹.

shabbah² f.g1 (-hay, -hday) ld shaabbah².

shabbayn m.dh ld shaabbadayn.

shabbays m.l ld shaabbadayn.

shabbaysan f.mg4 (-snaa, -snayd) ld shaabbaysan.

shabbaysasho m.dh ld shaabbadaysasho.

shabbaysnaan m.dh ld shaabbadaysnaan.

shabbaysnaansho m.l/dh ld shaabbadays-naan.

shabbayso f.mg3 (-saday, -satay) ld shaab-badayso.

shabbee f.mg2 (-beeyay, -beysay) ld shaabbadee.

shabbi m.l Cusbolamood adag, cad oo biyaha calawsan lagu dhex rido si ay u kala miirmaan.

shabbihid m.dh ld shaabbihid.

shabbo m.dh ld shaabbad.

shabeel m.l (-llo, m.dh) 1. Dugaag ku nool Afrika, Aasiya iyo meelo kale, leh midab cawl ah oo baro baro madow ku dhex jiraan, dhulka dhirtu ku badantahayna jooga oo geedaha fuula; xoolaha iyo ugaartana aad u laaya, dadkana cuna. 2. Libaax badeed qallafsan oo oogada baro ku leh.

shabi f.g2 (-iyay, -isay) 1. Wax eryid. 2. Lacag iwm ururin. 3. Geed iwm ul ku garaacid si wax ku jira uga baxaan ama miro uga daataan.

shabin m.f.dh eeg shabi.

shabshable m.l 1. Geed-nagaar leh caleemo iyo ubax yaryar, aan qodax lahayn oo wax lagu daaweeyo. 2. Hab ceel biyo looga soo saaro oo laba nin si dhaqso badan wadaanta u soo bixiyaan. 3. Cayaar kuwa hiddaha iyo dhaqanka Soomaaliyeed ka mid ah oo leh jiib iyo jaan, ragga iyo dumarkuna wada dheelaan.

shacaab m.l (-bab, m.l) (jool.) Dhadhaabo is haysta, oo ku dhaw dusha biyaha, oo ay suurtoggal tahay in la arko marka hirku gaabanyahay, laakiin sida badan waxaa daboola biyo.

shacaab-dhaliye m.l (-yayaal, m.l/dh) (c.nafl) Xayawaan badeed yar oo duudkiisa intiisa badani ka samaysanyahay kaalsiyam kaarboonayt. Marka xayawaankaasi dhin-to, kaalshiyam kaaboonaydkii ku jiray duudkiisa baa sameeya dhagax shacaabi, shacaabigaasina wuxu sameeyaa jasiirado shacaabi.

shacaab-taxan m.l (-bab ..., m.l) (c.nafl.) Silsilad dhadhaabeed oo jiifta badda ama badda agteeda, oo badanaa ka samaysan shacaabi dhaliye aad u tiro badan.

shacab m.l (shucuub, m.dh) 1. Dadweyne; ummad. 2. Qar badda dhexdeeda ku yaal. ld shacbi, shicib.

shacayn m.f.dh eeg shacee. ld shacays.

shacays¹ m.l (-syo, m.dh) 1. Qori xabbad-keliyaale ah oo waayadii hore lagu dagaallami jirey. 2. Wax si aan caadi ahayn u shaqeeya. ld shucays.

shacays² m.l ld shacayn.

shacbaan m.dh Bilaha dayaxa oo Musliimku tirsado tooda siddeedaad oo u dhexeysa rajab iyo soonqaad; soondheere.

shacbi m.l ld shacab.

shacbiweyne m.l Dadweyne.

shacdur m.l Cayaar carruureed carruurtu miro kariiri ay ku dhaqaystaan oo ulo af dhuuban leh.

shacee f.g2 (-ceeyay, -ceysay) Ood qoyan oo wax lagu oodayo si ayan daldalool u yeelan, isuguna cufanto hangool ku riixid.

shactirayn m.dh ld shaacirayn.

shactiree f.mg2 (-reeyay, -reysay) ld shaaciree.

shactiro m.dh ld shaaciro.

shactiroole m.l ld shaaciroole.

shad¹ m.l (-dad, m.l) Astaanta muujisa in shibbanuhu uu labalaabanyahay (far-carbeedda).

shad² m.l (fiis.) Xoogga saaran halkii halbeeg ee bedka walax, sababana in ay walaxdu qaab doorsoonto.

shadaaf m.dh (-fo, m.l) 1. Galka timirta lagu guro. 2. Gogol yar iwm oo qof leeyahay.

shadni m.l ld shidni.

shaf¹ m.l (-faf, m.l) 1. Meesha wareegsan oo geelu marka uu fadhiisanayo uu dhulka dhigto; leg. 2. Xabad; gaaddo.

shaf² f.g1 (-fay, -ftay) Geedo iwm jarid.

shafee f.g2 (-feeyay, -feysay) Dhaawac daaweyn.

shafeec¹ m.l ld shafeeco.

shafeec² f.mg1 (-cay, -cday) Qof ciriiri ku jira Ilaah gargaar uga baryid.

shafeecid m.f.dh eeg shafeec².

shafeeco m.dh 1. Raxmad iyo naxariis xag Eebbe laga helo. 2. Gargaar iyo naxariis. ld shafeec¹.

shafeecsad m.l ld shaafeecsasho.

shafeecsasho m.f.dh eeg shafeecso. ld shafeecsad, shafeecsi.

shafeecsi m.l ld shafeecsasho.

shafeecso f.mg3 (-saday, -satay) Wax faa'iidadooda iyo waxtarkooda isticmaalid.

shafid m.dh eeg shaf².

shafshafayn m.f.dh eeg shafshafee. ld shaf-shafo (3).

shafshafee f.g2 (-feeyay, -faysay) 1. Qof ama meel dhaawac ah xayr kulul ku dhayid. 2. Qof la dhaawacay qaantiisi qayb ka mid ah siin.

shafshafo m.dh 1. (-ooyin, m.l) Cad xayr ah oo inta la kululeeyo nabar ama meel bugta lagu dhayo. 2. Hanti la siiyo qof dhaawac la gaarsiiyey. 3. ld shafshafayn.

shagcad m.dh (-do, m.l) 1. Cad. 2. Tallaabo.

shahaad¹ m.l Dadaal badan oo tacab loo galo.

shahaad² f.mg1 (-day, -dday) Hawl qabashadeeda tacab badan u gelid.

shahaadid m.f.dh eeg shahaad².shallayto

shahaado m.dh (-ooyin, ml.) 1. Qiritaanka la qiro tawxiidka. 2. (-ooyin, m.l) Warqad caddayn ah oo la siiyo qof marxalad waxbarasho dhammaystay. 3. Marqaati.

shahaadosuur m.l Marqaati-beenaale.

shahiid¹ m.l 1. Sh. ah: qof dadaal badan oo aad isu tiilaya. 2. (-dyo/-diin, m.dh) Qof fidinta diinta u dhintay.

shahiid² f.mg1 (-day, -dday) 1. Wax si aad ah ugu dadaalid. 2. Jahaad ku dhimasho.

shahiidid m.f.dh eeg shahiid².

shahiidnimo m.dh Shahiid ahaansho.

shahmaad¹ m.l Amakaag.

shahmaad² f.mg1 (-day, -dday) Ka sh.: wax aad ula yaabid.

shahmaadid m.f.dh eeg shahmaad².

shahwad m.dh ld shahwo.

shahwo m.dh Dareere layiig ah oo ka yimaada xubnaha taranta ee laboodka; mani, mino. ld shahwad.

shajaac m.l ld shaajac.

shajaacnimo m.dh ld shaajacnimo.

shakaal¹ m.l (-llo, m.dh) 1. Summad alif gudban ah oo xoolaha looga sunto addinka hore. 2. Xiridda faras, geel, iyo baqal laba lugood oo isku dhan ah xarig iwm looga xiro. 3. Celinta gacan jaban ama dhaawacan lagu celiyo xarig qoorta suran.

shakaal² m.l (xis.) Dhinaca ka soo horjeeda xagasha qumman ee saddex-xagal qumman. Saamiyada dhererka shakaalka iyo dhererrada dhinacyada kale waxa lagu adeegsadaa tirignoometerega si loo helo fansaarada saynka iyo koosaynka ee xaglaha.

shakaal³ f.g/mg1 (-aalay, -aashay) 1. (f.g) Faras, geel, iyo baqal laba lugood oo isku dhan ah xarig uga xirid. 2. (f.mg) Xarig qoorta surid si gacan dhaawac ah loogu celiyo.

shakaalan f.mg4 (-lnaa, -lnayd) Wax la shakaalay ahaansho.

shakaalid m.f.dh eeg shakaal².

shakaalnaan m.f.dh eeg shakaalan. ld sha-kaalnaansho.

shakaalnaansho m.l/dh ld shakaalnaan.

shakad m.dh (-do, m.l) Suun shiraac ama harag ka samaysan oo jeebab badan leh xabbadahana lagu rito.

shakal¹ m.dh ld sakal¹.

shakal² f.mg1 (-alay, -ashay) ld sakal².

shakalid m.dh ld sakalid.

shakamad m.dh (-do, m.l) Suun dun bulush ah leh oo fardaha madaxa loogu xiro qurux awgeed.

shakamadayn m.f.dh eeg shakamadee.

shakamadee f.g2 (-deeyay, -daysay) Faras shakamad ku xirid.

shakhsi m.l 1. Qof. 2. Sh. ah: khaas ah; fardi ah.

shakhsiyad m.dh Tayada dadnimo ee qof leeyahay.

shaki¹ m.l Dareen qofka ku dhaliya inuu wax xaqiiqdiisa sugiwaayo.

shaki² f.mg1/2 (-iyay, -iday/isay; -iyi) Wax xaqiiqdooda sugi waayid.

shakin m.dh ld shakiyid.

shakisan f.mg4 (-snaa, -snayd) Wax shaki ku jiro ahaansho.

shakisnaan m.f.dh eeg shakisan. ld shakis-naansho.

shakisnaansho m.l/dh ld shakisnaan.

shakiyid m.f.dh eeg shaki². ld shakin.

shalabow m.l Dhacaan cad oo biyo-biyo ah, laga liso geedka baarka, la cabbo oo marka layska badiyo lagu wareero ama lagu sakhraamo.

shalamad m.dh (-do, m.l) 1. Calaamad madow oo candhada idaha ku taal. 2. Gar-basaar yar oo gabdhuhu luqunta ku xirtaan. 3. Maro yar, bul jilicsan leh oo kooraha fardaha la dulsaaro. 4. Qalab yar oo qof socod ku jiro qaato.

shalamad-dhigasho m.dh Cid meel deggan oo inta qof u yimaada iskala jooga. ld shalamad-dhigid.

shalamad-dhigid m.dh ld shalamad-dhiga-sho.

shalammadle m.l ld salammadle.

shalaw m.l/dh Meel hoos u dheer, ciriiri ah oo wixii ku dhaca sida looga soo baxsho dhib badantahahy.

shalawtir¹ m.l Buuxinta la buuxiyo weel wax yar ka dhimanyihiin.

shalawtir² f.g1 (-ray, -rtay) Weel wax yari ka dhimanyihiin buuxin.

shalawtirid m.f.dh eeg shalawtir².

shalax m.l Koor weyn.

shalay m.dh.fk Maanta maalintii ka horrey-say. ld shalayto.

shalayto m.dh.fk ld shalay.

shalfad m.dh (-do, m.l) Cad yar oo maro ah.

shalfo m.dh Nabar ku samaysma tagoogta geela afkeeda kore marka shafku xoqo.

shalgad m.dh (-do, m.l) Dhillo.

shallaa f.mg1 (-aayay, -ayday; -aayi) Wax tegey ka qoomamayn.

shallaayid m.f.dh eeg shallaa.

shallay m.l Qoomamaynta laga qoomameeyo dhacdo hore. ld shallayto.

shallayto m.dh ld shallay.

shalmaan m.l (-nno, m.dh) Qoryo heeraabka afka ku wada haya oo doonyaha feero u ah.

shalmad m.dh (-do, m.l) 1. Calaamad madow oo candhada idaha ku taal. 2. Gar-basaar yar oo gabdhuhu luqunta saartaan. 3. Maro yar, bul jilicsan leh oo kooraha fardaha la dul saaro. 4. Qalab yar oo qof socod ku jira uu qaato.

shalwasho m.f.dh eeg shalwo.

shalwi f.g2 (-iyay, -isay) Wax meel hoos u dheer oo ciriiri ah ku ridid.

shalwin m.f.dh eeg shalwi.

shalwo f.mg3 (-waday, -watay) Ku sh.: meel hoos u dheer oo ciriiri ah ku dhicid.

shamac m.l 1. Xanjo shinnidu samaysato oo malabka ku kaydsato. 2. Ul dhuuban oo xayr ka samaysan oo inta dhexda dun ama wax u eg laga geliyo la daaro ama shidma. ld shimic, shumac.

shamal m.l (-llo, m.dh) Nooc cayaaraha shacbiga ka mid ah oo jiib, jaan iyo sacab lagu dheelo.

shambi m.l Curri.

shambisgeys m.l Geedgaab aan qodax lahayn oo daawo laga sameeyo.

shamiintayn m.f.dh eeg shamniitee.

shamiintee f.g2 (-teeyay, -taysay) Wax shamiinto marin.

shamiinto¹ m.dh Budo marka lagu qaso ciid, nuurad iwm dhagxanta, bulukeetiyada iwm ee wax lagu dhisayo la iskula qabto.

shamiinto² m.dh (jool.) Iskujir budaysan oo ka kooban silikeytyada iyo luumineytyada kaalsiyam, kaas oo ka samaysmay didib (CaCO3) iyo dhoobo la isku kululeeyey ka dibna la ridkay. Marka lagu qaso biyaha, waxa dhaca falgallo; kuwaas oo sameeya adke adag oo alluumiinno silikeyt ah.

shammaal m.l Dabayl xilliga xagaaga ah woqooyi ka timaadda.

shammir f.g1 (-ray, -rtay) Meel cammirid (dad).

shammirid m.f.dh eeg shammir.

shamrad m.dh (-do, m.l) Qolalka guriga kan sariirtu taal oo la seexdo.

shamuum f.mg1 (-uumay, -uuntay) Ku sh.: nafley badan meel isugu ururid.

shamuumid m.f.dh eeg shammum.

shamuumsan f.mg4 (-naa, -nayd) Nafley meel ku xoonsan ahaansho.

shamuumsanaan m.f.dh eeg shamuumsan. ld shamuumsanaansho.

shamuumsanaansho m.l/dh ld shamuum-sanaan.

shamuurey m.dh Nooc meseggada ka mid ah oo midab guduudan leh.

shan m.dh 1. (t) Tirada afarta iyo lixda u dhexeysa; “5”. 2. Xoog; awood. 3. Gacan.

shanaad m.l.t.j Tirada jagaalaha ah, kan u dhigma shanta.

shanaq f.g1 (-nqay, -naqday; -nqi) Cid deldelid.

shanayn m.f.dh eeg shanee.

shanbal m.l (-llo, m.dh) (muus.) Nooc ka mid ah qalabka muusikada oo ka samaysan qori laba qalbac ah, oo mid walba dhexda u godanyahay, marka laysku dhuftana sameeya dhawaaq kan koorta u eg.

shanboogsiis m.l Geednagaar aan qodax lahayn oo caleemo yaryar oo teel teel ah leh iyo ur biir ah, dhirta daawadana ka mid ah.

shanboolo m.dh Nooc ka mid ah siyaabaha turubka loo cayaaro oo afar nin ku dheelaan hal turub oo biigga laga saaray.

shandad m.dh (-do, m.l) Santuukh ka samaysan harag, safiito iwm leh siddo la qabsado oo safarrada lagu galo; boorso.

shanee f.g2 (-neeyay, -naysay) 1. Tiro afar ah shan ka dhigid. 2. Ka sh.: cid ka guul helid.

shanfarood m.l Geedgaab aan qodax lahayn oo leh laamo dhuudhuuban, caleemo yar-yar iyo miro la cuno oo ka baxa cadduun-ka.

shangeesle m.l (-layaal, m.l/dh) Shaxan shan gees leh.

shangoyo m.dh Ciyaar dhaqameed laga yaqaan gobolka Jigjiga.

sha'ni m.l Si; xaal; ged; alab.

shaniin m.l Nooc qaraha ka mid ah oo macaan, biyo badanna leh.

shanlayn m.f.dh eeg shanlee.

shanlaysasho m.f.dh eeg shanlayso.

shanlayso f.g3 (-stay, -satay) Timo shanlo ku feerasho.

shanle m.l (-layaal, m.l/dh) 1. Xaashi turub oo shan dhibcood leh. 2. Buntukh shan xabbadood qaada.

shanlee f.g2 (-leeyay, -laysay) Timo iwm shanlo ku feerid.

shanley m.dh (-yo, m.l) 1. Maro shan waar ah. 2. Gabay gaaban.

shanlo m.dh (-ooyin, m.l) Qalab caag, bir ama qori ka samaysan oo meel la qabsado iyo ilko dhaadheer oo isu dhawdhaw leh oo timaha lagu feerto.

shanqar¹ m.dh ld sanqar¹.

shanqar² f.mg1 (-ray, -rtay) ld sanqar².

shanqari f.g2 (-iyay, -isay) ld sanqari.

shanqarid m.dh ld sanqarid.

shanqarin m.dh ld sanqarin.sharafdhac²

shanqartirasho m.f.dh eeg shaqartiro. ld sanqartirad, sanqartirasho, shanqar-tirad.

shanqartiro f.mg3 (-rtay, -ratay) Si aan shanqar loo maqlin aayar u socosho. ld sharqartiro.

shanqid m.dh eeg shanaq.

shansho m.dh (-ooyin, m.l) Xubinta u dhexeysa bowdada iyo majinta nafleyda qaarkeed.

shaqaabad m.dh 1. Rabsho; buuq. 2. Sh. ah: qof dhib badan.

shaqaale m.l.u 1. Qof cid ama hay'ad u shaqeeya oo mushaar ka qaata. 2. Qof muruqmaal ah.

shaqaaqo m.dh Rabsho; buuq; shil.

shaqaawis m.l Nooc ka mid ah libaax-badeedka.

shaqad m.l (-do, m.dh) Sh. leh: ri' midab bar madow iyo bar cad isugu jira leh.

shaqal¹ m.l (-llo, m.dh) Sharrax lagu qurxiyo weelasha, albaabada, dariishadaha iwm.

shaqal² m.l (-llo, m.dh) (nax.) Xaraf keligii lagu dhawaaqi karo oo intii la doono la jiidi karo; shaqalladu waxay ka dhashaan hawo soo marta marinka codka iyagoo aan waxba celinin. Tus. “a, e, i, o, u, aa, ee iwm”. Sh. culus: shaqallada soomaliyeed iyagoo ah 10 (5 gaagaaban iyo 5 dhaadheer) ayaa haddana midkiiba uu yeelan karaa laba cod: mid “culus” sida “dųul” (oo ah duullaan u bixid) iyo mid “fudud” sida “duul” (oo ah haadid).

shaqal³ f.g1 (-qlay, -qashay) 1. Wax shaqal ku qurxin. 2. Xuruuf carabi ah xarako u yeelid. 3. Dhiil, haruub iwm maro ku dahaarid.

shaqala'aan m.dh Xaaladda uu ku sugan yahay qof shaqo uu wax ka tacbado aan haysan.

shaqali'i m.l Waayitaanka la waayo wax laga shaqeeyo.

shaqaqorid m.dh Shaqo siinta qof shaqo la siiyo. ld shaqaqoris.

shaqaqoris m.dh ld shaqaqorid.

shaqayn m.f.dh eeg shaqee. ld shaqays.

shaqays m.l ld shaqayn.

shaqaysad m.l ld shaqaysasho.

shaqaysasho m.f.dh eeg shaqayso. ld shaqaysad, shaqaysi.

shaqaysi m.l ld shaqaysasho.

shaqaysii f.mg2 (-iiyay, -iisay) 1. Ka sh.: qof in uu shaqo qabto ku kallifid. 2. Ka sh.: matoor iwm oo aan shaqaynayn hagaajin.

shaqaysiin m.f.dh eeg shaqaysii.

shaqayso f.mg3 (-stay, -satay) Shaqo qabsasho.

shaqee f.mg2 (-qeeyay, -qaysay) Qof shaqo qabasho.

shaqfad m.dh (-do, m.l) Laab; qalbi.

shaqfal m.dh (-llo, m.l) Kilkil. ld shoqfol.

shaqiiq m.l Cudur madaxa qabta oo wixii qabaa ilkaha isku lisaan oo jirriqsadaan.

shaqiiqato m.dh 1. Xanuun madaxa dhinac ka qabta; goonjab. 2. Iin ku dhacda geela oo isu dhowaysa addimadiisa dambe oo kilkiluhu is xoqaan oo nabar yeeshaan.

shaqlan f.mg4 (-naa, -nayd) 1. Wax sharrax lagu qurxiyey ahaansho. 2. Wax shaqal loo yeelay ahaansho.

shaqlanaan m.f.dh eeg shaqlan. ld shaqla-naansho.

shaqlanaansho m.l/dh ld shaqlanaan.

shaqlid m.f.dh eeg shaqal².

shaqo m.dh (-ooyin, m.l) Wax kasta oo gacanta ama qalab kale lagu qabto, si faa'iido ama dan laga lahaa looga gaaro; hawl, shuqul.

shaqojoojin m.dh Diidmo ay shaqaaluhu ku diidayaan in ay wadaan shaqada, ayaga o codsanayaan lacag dheeraad, ama xaalad ka wanaagsan tii hore. 

shaqoli'i m.dh Hayn la'aanta aan shaqo la hayn.

shaqoqorid m.dh Shaqaalo qoridda.

shaqshaq¹ m.l Shay indho yaryar oo daldaloola leh oo budada iyo buunshada badarka lagu kala bixiyo.

shaqshaq² f.g1 (-qay, -qday) Wax shaqshaq ku kala saarid.

shaqshaqid m.f.dh eeg shaqshaq².

shar m.l/dh (-ro, m.l) Wax kasta oo samaha ka hor yimaad cawaaqib xumana keena.

sharaab¹ m.l Hoore la cabbo; cabbitaan.

sharaab² f.mg1 (-bay, -btay) Hoore cabbid.

sharaabid m.f.dh eeg sharaab².

sharaamiid m.l eeg sharmuuto.

sharabaad m.l Hu' ka samaysan nayloon, cudbi, suuf iwm oo cagaha la gashado, kabahana layska xijiyo; kaalso. ld sharabaaddo.

sharabaaddo m.l ld sharabaad.

sharad¹ m.l 1. Nidar. 2. Xargaha waaweyn ee doonyaha mid ka mid ah. 3. (-dyo/shuruud, m.dh) Heshiis lacag ama wax kale ah oo laba qofood oo wax ku murmay isu dhigtaan. ld shardi, shirad.

sharad² f.g1 (-rday, -radday; -rdi) Nidar gelid.

sharaf¹ m.l/dh Magac; xurmo; haybad; maamuus.

sharaf² f.g1 (-rfay, -raftay; -rfi) Qof xurmayn.

sharafdhac¹ m.l Maamuus xumo qof gaarta.

sharafdhac² f.mg1 (-cay, -cday; -dhici) Cid maamuus jebid.

sharafdhicid m.f.dh eeg sharafdhac².

sharafjab¹ m.l ld sharafdhac¹.

sharafjab² f.mg1 (-bay, -btay; -jebi) Cid maamuus jebid.

sharafjebi f.g2 (-iyay, -isay) Cid sharafteeda wax u dhimid.

sharafjebid m.f.dh eeg sharafjab².

sharafjebin m.f.dh eeg sharafjebi.

sharaq m.l (muus.) Biro laysku garaaco oo muusiko ahaan loo adeegsado ciyaaraha qarkood; yaambooyin. 

shararraax¹ m.l Sh. ah: wax midab isku dhafan leh.

shararraax² f.mg1 (-xay, -xday) Ku s.: soo bixid (garka).

shararraxid m.f.sh.r eeg shararrax².

sharatamid m.f.dh eeg sharatan². ld shartan¹(2), shiratan¹, shiratamid.

sharatan¹ m.l 1. Sharad la isu dhigto. 2. ld sharatamid. ld shiratan¹.

sharatan² f.mg1 (-amay, -antay; -ami) Sharad isu dhigasho. ld shiratan².

sharax¹ m.l 1. Macnaynta wax la macneeyo. 2. Qurxinta wax la qurxiyo. 3. Cayaar daf, durbaan, sacab iyo jiib leh oo ragga iyo dumarku wada cayaaraan.

sharax² f.g1 (-rxay, -raxday; -rxi) Wax fasirid.

sharaxid m.dh ld sharxid.

sharaysad m.l ld sharaysasho.

sharaysasho m.f.dh eeg sharayso. ld sharay-sad, sharaysi.

sharaysi m.l ld sharaysasho.

sharayso f.g3 (-stay, -satay) Wax inuu baas leeyahay u qaadasho.

sharbad m.dh Wax la cabbo oo laysku qarasfalo.

sharbeed m.l Hoore layiig ah, macaan, midabbo kala duwan oo inta biyo lagu qaso la cabbo.

sharci¹ m.l (-iyo/shuruuc, m.dh) 1. Axkaam-ta diinta islaamka; shareeco. 2. Xeerar dawladdu samayso oo dadka lagu xakumo.

sharci² f.g2 (-iyay, -isay) 1. Cid haddi-daaddeed ka jawaabid. 2. Qof go'aan ugu yeerid.

sharcidarro m.dh Wax sharciga khilaafsan oo lagu kaco.

sharcidejin m.dh Samaynta sharci la sa-meeyo.

sharcin m.f.dh eeg sharci².

sharciyayn m.f.dh eeg sharciyee. ld sharciyays.

sharciyays m.l ld sharciyayn.

sharciyee f.g2 (-yeeyay, -yaysay) Wax ku dhaqmiddiisa sharci ka dhigid.

sharciyeed m.l 1. (qaan.) Waxaa loo isticmaalaa in lagu sifeeyo waxyaabaha la xiriira sharciga, aqoonta sharciga, ama isticmaalada sharciga. 2. (qaan.) Ficil ama xaalad sharciyeysan uu sharcigu oggolaa-day ama ansixiyey.

shardan f.mg4 (-naa, -nayd) Wax la sharday ahaansho.

shardanaan m.f.dh eeg shardan. ld sharda-naansho.

shardanaansho m.l/dh ld shardanaan.

shardi¹ m.l ld sharad¹.

shardi² m.l (shuruud, m.l) (xis.) Hawraar ama weedh M oo lo baahanyahay in ay run noqoto si hawrar kale N ay u noqoto run. Haddii M ay tahay xaalad lagama maarmaan ah, markaa N ma noqon karto run M la'aanteed. Haddii M ay tahay xaalad kaafi ah markaa; markasta oo ay M noqoto run Nna waa run. Dhanka kale run ma noqon karto. Tusaale ahaan, haddii afar geesle uu noqon karo laydi waa in uu raaliggeliyaa xaaladaha lagama marmaan-ka ah in laba ka mid ah dhinacyada afar geesluhu ay yihiin barbaro, haseyeeshe, kani ma aha xaalad kaafiya ah, xaaladaha kaafiga ah ee afar geesle in uu yahay qardhaas waa in ay dhammaan dhinacyada afar geesluhu yihiin 5 cm., haseyeeshe kani ama xalaad lagama maarmaan ah. in laydi uu yahay labajibbaarane waa in uu raaliggeliyaa xaalad dhererka dhinacya-diisa in ay isle'egyihiin. Sida kale haddi M ay tahay xaalad lagama maarmaan ee N -> M, haddii M ay tahay xaalad kaafi ah markaa M -> N. Haddii M ay tahay xaalad lagama maarmaan ah iyo xaalad kaafi ah ee N markaa M N.


shardid m.f.dh eeg sharad².

shareeco m.dh Axkaamta diinta islaamka.

shareer¹ m.l (-rro, m.dh) 1. Wax, wax kale lagu qariyo. 2. Sh. ah: meel hawd ah oo dhir badan oo aan la dhex mari karin. 3. Wax dheer sida buuraha, geedaha, dhis-mooyinka iwm meesha ugu sarraysa.

shareer² m.dh (-ro, m.l) Buur dhaladeeda.

shareer³ f.g1 (-ray, -rtay) Wax qarin.

shareeran¹ f.mg1 (-rmay, -rantay; -rmi) 1. Wax la qariyey noqosho. 2. Wax la awday noqosho.

shareeran² f.mg4 (-rnaa, -rnayd) 1. Wax la qariyey ahaansho. 2. Wax la awday ahaansho.

shareerid m.f.dh eeg shareer³.

shareermid m.f.dh eeg shareeran¹.

shareernaan m.f.dh eeg shareeran². ld shareernaansho.

shareernaansho m.l/dh ld shareernaan.shataarid

shareero¹ m.dh (-ooyin, ml.) (muus.) Qalab muusikada lagu tumo oo xargo yaryar oo silig ah leh oo sida kitaaradda looga dhawaajiyo.

shareero² f.g3 (-rtay, -ratay) 1. Wax qarsasho. 2. Weji dhar ku daboolasho.

sharfid m.f.dh eeg sharaf².

shariif m.l (-fyo, m.dh) 1. Qof ka soo jeeda faracii Faadumo Rasuul. 2. Qof suubban oo asluub wanaagsan.

shariifnimo m.dh Shariif ahansho.

shariig m.l (-gyo, m.dh) Qof jiritaanka Alle cid kale la wadaajiyey.

shariignimo m.dh Shariig ahaansho.

shariigyeel f.mg1 (-eelay, -eeshay) ld shariik-yeel.

shariigyeelid m.f.dh ld shariikyeelid

shariikyeel f.mg1 (-eelay, -eeshay) U sh.: Cibaadada Eebbe ruux kale la wadaajin. ld shariigyeel.

shariikyeelid m.f.dh eeg shariikyeel. ld shariigyeelid.

shariir m.dh Baruur subaggii laga shiilay. ld sharriir.

sharikad m.dh ld shirkad.

sharixid m.dh ld sharxid.

sharmuuto m.dh (-ooyin/sharaamiid, m.l) Naag jirkeeda ka ganacsata; dhillo; qaxbo.

sharoobo m.dh Daawo qasan oo afka laga cabbo. ld shiroobo.

sharookh m.l Nooc aragoostaga ka mid ah.

sharqaan m.l ld harqaan.

sharqaanle m.l ld harqaanle.

sharqami f.g2 (-iyay, -isay) ld sanqari.

sharqamid m.dh ld sanqarid.

sharqamin m.dh ld sanqarin.

sharqan¹ m.dh ld sanqar¹.

sharqan² f.mg1 (-ray, -rtay) ld sanqar².

sharqantirad m.l ld shanqartirasho.

sharqantirasho m.f.dh eeg sharqantiro. ld sharqantirad.

sharqantiro f.mg3 (-rtay, -ratay) Si aan sharqan loo dhalin aayar u socosho.

sharqar¹ m.dh ld sanqar¹.

sharqar² f.mg1 (-ray, -rtay) ld sanqar².

sharqartirad m.l ld shanqartirasho.

sharqartirasho m.dh ld shanqartirasho.

sharqartiro f.mg3 (-rtay, -ratay) ld shanqartiro.

sharrax¹ m.l 1. Alaabooyin yaryar oo guryaha lagu qurxiyo. 2. (-xyo, m.dh) Qori lagu celiyo shukaanta markabka.

sharrax² f.g1 (-xay, -xday) 1. Qalab meel ku qurxin. 2. Cid jago sare in loo doorto u magacaabid.

sharraxaad m.dh Qurxinta meel lagu qurxiyo nalal, dhar, qalab iwm. ld sharra-xid.

sharraxan f.mg4 (-xnaa, -xnayd) 1. Meel wax qalab lagu qurxiyey ahaansho. 2. Cid doorasho u magacaaban ahaansho.

sharraxid m.f.dh eeg sharaax². ld sharra-xaad, sharrixid.

sharraxnaan m.f.dh eeg sharraxan. ld shar-raxnaansho.

sharraxnaansho m.l/dh ld sharraxnaan.

sharrib¹ m.l Jarrib; tijaabo; holis; baxnaanis. ld shirrab¹.

sharrib² f.g1 (-bay, -btay) 1. Wax qabashadooda isku dayid. 2. Wax tijaabin. ld shirrab².

sharribaad m.dh 1. Isku dayidda la isku dayo wax samayntooda. 2. Tijaabinta wax la tijaabiyo. ld sharribid.

sharriban¹ f.mg1 (-bmay, -bantay; bmi) Wax la sharribay noqosho. ld shirraban¹.

sharriban² f.mg4 (-bnaa, -bnayd) Wax la sharribay ahaansho. ld shirraban².

sharribasho m.f.dh eeg sharribo. ld shirrabasho.

sharribid m.f.dh eeg sharrib². ld sharribaad, shirrabaad, shirrabid.

sharribmid m.f.dh eeg sharriban¹. ld shir-rabmid.

sharribnaan m.f.dh eeg sharriban². ld sharribnaansho, shirrabnaan, shirrab-naansho.

sharribnaansho m.l/dh ld sharribnaan.

sharribo f.g3 (-btay, -batay) Wax waxtar-kiisa, kartidiisa iwm hubsasho. ld shir-rabo.

sharrif f.g1 (-fay, -ftay) Cid xushmayn.

sharrifid m.f.dh eeg sharrif.

sharriir m.dh ld shariir.

sharrixid m.dh ld sharraxid.

sharuur m.l Iniino bun oo subag ama saliid lagu dubo oo korka la marsado lana cuno.

sharxid m.f.dh eeg sharrax². ld sharaxid, sharixid.

shataar¹ m.l.kh (-rro, m.dh) Sh. ah: qof arrimihiisa ganacsi fulin og oo xeelad iyo baraarugsanaan daran wax ku meel marsada. ld shitaar¹.

shataar² f.g1 (-ray, -rtay) Arrin si shataaradi ku jirto u fulin. ld shitaar².

shataarad m.dh 1. Naag arrimaheeda ganacsi fulin og oo xirrib (xeelad) iyo baraarugsanaan daran ku meel-marsata. 2. Xirribta iyo baraarugsanaanta arrimaha ganacsi iwm lagumeel-mariyo. ld shitaa-rad.

shataarid m.f.dh eeg shataar². ld shitaarid.

shati m.l (-iyo, m.dh) Dukumenti dawladeed oo sharciyeeya ganacsi.
shawaal m.l/dh Bilaha dayaxa oo muslinku tirsado tooda tobnaad oo u dhexeysa soonqaad iyo sidataal; soonfur.

shawl¹ m.l 1. Cabbitaan la siiyo qof aad u jirran oo sakaraad ah. 2. Ceel meel dhagax ah ku yaal oo af dhuuban. 3. ld shawlid. ld kawl¹.

shawl² f.g1 (-wlay, -wshay) Qof aad u jirran wax ku qulaamin. ld kawl².

shawlax m.l Ciid dhagxaan yaryar leh oo bulukeetiga laga sameeyo. ld shawlaxo.

shawlaxo m.dh (-ooyin, m.l) ld shawlax.

shawlid m.f.dh eeg shawl². ld kawl¹, kawlid, shawl¹.

shaw-maddoonto m.dh Nooc ka mid ah mariidka oo si degdeg ah neefka u dila, baadigoobkiisana aan loo dheeraan.

shąwr m.dh Geed biyaha dhanaan ka dhex baxa oo leh caleemo aad u balballaaran aadna u cagaaran iyo laamo dhaadheer oo wax lagu dhisto. ld shąwro.

shawr¹ m.l Kulan qarsoodi ah oo arrimo gaar ah looga wada hadlaayo. ld showr¹.

shawr² f.mg1 (-ray, -rtay) Kulan qarsoodi ah arrimo gaar ah uga wada hadlid. ld showr².

shawri¹ m.l Geed dheer oo toos u baxa oo caleemo yaryar oo dhuudhuuban iyo loo-xaan adag leh.

shawri² f.g2 (-iyay, -isay) Cid si qarsoodi ah wax ugu sheegid.

shawrid m.f.dh eeg shawr². ld showrid.

shawrin m.f.dh eeg shawri. ld shawris.

shawris m.l ld shawrin.

shąwro m.l ld shąwr.

shawshaw m.l.sh.r (muus.) Dhawaaqa shambalka soo saara.

shax¹ m.dh 1. Cayaar dhulka lagu dhigto ama loox loo sameeyey korkiis oo laba qof lagu cayaaro. 2. Shilin yaryar oo aan ishu aad u qaban karin. 3. Jadwal.

shax² f.mg1 (-xay, -xday) Shax cayaarid.

shaxaad¹ m.l 1. Si wax loo weyddiisto qof la yaqaan laguna kalsoonyahay. 2. ld shaxaa-did.

shaxaad² f.g1 (-day, -dday) Qof la yaqaan si kalsooni leh wax u weyddiisasho.

shaxaadid m.f.dh eeg shaxaad². ld shaxaad¹ (2).

shaxam m.l Sh. ah: qof aad u buuran.

shaxan m.l (-nno, m.dh) Qaab jowmitiri.

shaxan joomitiri m.l (-nno ..., m.dh) (xis.) Qaab ka samaysma isku xirka baro, xarriiqyo, xoodad ama dulo. Goobooyin, labajibbaaranayaal, saddex-xagallo waa shaxanno sallax ah. Kubbad, saddex jibbaarane, ahraam waa shaxanno adke ah.

shaxaroor m.dh Baruur subaggii laga shiilay waxa ka soo hara; shariir.

shaxartaan m.l (-nno, m.dh) Qof xarrago badan.

shaxeex¹ m.l 1. Erey ama fal qof wax uu sugaayey looga hor istaago. 2. Warbixin been ah.

shaxeex² f.mg1 (-xay, -xday) 1. Cid ereyo ama falal wax loogu diidayo u jeedin.2. Warbixin been ah sheegid.

shaxeexid m.f.dh eeg shaxeex².

shaxgaab m.l Qof aan shaxda si fiican u aqoon.

shaxgaabnimo m.dh Qof aan si fiican u garanayn shaxda ahaansho.

shaxid m.f.dh eeg shax². ld shixid.

shaxiix m.l (-xyo, m.dh) Bakhayl; masuug.

shaxshax m.dh.kh Sh. ah: wax nadaafad iyo muuqaal wanaagsan.

shaxyaqaan m.l Qof ciyaarta shaxda aad u yaqaan.

shaxyaqaannimo m.dh Wax shax yaqaan ahaansho.

shay m.l (xis.) Shaygu waa wax leh qaab go'an oo aad taaban kartid, ama arki kartid oo aan nooleyn.

shayaaddiin m.dh.w eeg shayddaan.

shaybaar m.l (-rro, m.dh) Meel qalabaysan oo tijaabooyinka cilmiga lagu sameeyo.

shayddaan m.l 1. Uun aan muuqan oo dadka xumaha ku boorriya. 2. (-nno/-mmo,mdh) Qof xumaha ka taliya.

shayddaannimo m.dh Shayddan ahaansho.

shaydiid m.l Sh. ah: qof cuqdo qaba oo dadka ka shakiya.

shed¹ m.l Labanlaabidda shibbane carabi ah la labanlaabo.

shed² f.g1 (-day, -dday) Shibbane carabi ah labanlaabid.

shedan f.mg4 (-dnaa, -dnayd) Xaraf carabi ah wax la labanlaabay ahaansho.

shedid m.f.dh eeg shed².

shednaan m.f.dh eeg shedan. ld shed-naansho.

shednaansho m.l/dh ld shednaan.

sheed m.dh (-do, ml.) 1. (fk) Kor; mel dheer ama taag ah; buur. 2. Meel fog.

sheeg f.g1 (-gay, -gtay) Xog tabin.

sheegad m.l ld sheegasho.

sheegasho m.f.dh eeg sheego. ld sheegad.

sheegato m.dh Dad sheegta tol aysan ka dhalan ee xeer iyo dano kale ku raacay.

sheegid m.f.dh eeg sheeg.shiddo

sheego f.g3 (-gtay, -gatay) 1. Dacwad, arrin, qaan iwm jeedsasho. 2. Wax aan la ahayn ama la lahayn isku tilmaamid.

sheegsad m.l ld sheegsasho.

sheegsasho m.f.dh eeg sheegso. ld sheegsad, sheegsi.

sheegsi m.l ld sheegsasho.

sheegso f.g3 (-saday, -satay) Qof cidda uu ka dhashay wayddiin.

sheekabaraley m.dh.u Hadal ama sheeko aan runta ku fadhiyin.

sheekasheeko m.dh Hadal aan murti badan lahayn oo waqtiga laysku dhaafiyo. ld sheekosheeko

sheekaxariir m.l/dh ld sheekaxariiro.

sheekaxariiro m.dh (-ooyin, m.l) Sheeko murti leh, la mala-awaalo oo soo gudbisa dhaqanka dadka; maantooley. ld sheeka-xariir.

sheekayn m.f.dh eeg sheekee. ld sheekays.

sheekays m.l ld sheekayn.

sheekaysad m.l ld sheekaysasho.

sheekaysasho m.f.dh eeg sheekayso. ld sheekaysad, sheekaysi.

sheekaysi m.l ld sheekaysasho.

sheekayso f.mg3 (-stay, -satay) Cid sheeko la yeelasho.

sheekee f.mg2 (-keeyay, -kaysay) Qof, sheeko sheegid.

sheekh m.l ld shiikh.

sheeko m.dh (-ooyin, m.l) 1. Hadal taxane ah oo dhacdo run ama been ah wax ka sheegaya. 2. Wax laysu sheego.

sheekosheeko m.dh ld sheekasheeko

sheel¹ m.l 1. Meel wax lagu qarsado. 2. Xabsi.

sheel² f.g1 (-eelay, -eeshay) Wax qarin.

sheelid m.f.dh eeg sheel.

sheellarayn m.f.dh eeg sheellaree.

sheellare m.l (-rayaal, m.l/dh) Bir xalleefsan, shukaanta halkeeda hoose ku taal oo marka cagta lagu riixo uu kordho xawliga wareegga matoorku.

sheellaree f.g2 (-reeyay, -raysay) Xawliga matoorka kordhin.

sheelo m.dh Galka xaniinyaha oo weynaada xiidmaha oo soo gala awgeed.

sheelo-biyood m.l (daaw.) Biyo ku ururka kiishka xiniinyaha.

sheeloobid m.f.dh eeg sheelow.

sheelow f.mg1 (-oobay, -owday; -oobi) Sheelo qaadid.

sheelto m.dh (-ooyin, m.l) Ciyaarta tammaanka dhibcaha lagu kala badiyo middood.

sheemid m.f.dh eeg sheen².

sheemo m.dh ld shiimo.

sheen¹ m.l Ka ilaalinta awr qooqan uu ka ilaaliyo geela uu la jiro rati kale.

sheen² f.g1 (-eemay, -eentay) Awr qooqan geela uu la jiro in uu rati kale soo galo ka ilaalin.

sheex¹ m.l Xishood.

sheex² f.g/mg1 (-xay, -xday) 1. (f.g) Wax dhex taraarid. 2. (f.mg) Xishood dareemid.

sheexid m.f.dh eeg sheex².

sheexo m.dh 1. Wax is haysta meel dhexe oo bannaan. 2. Jid yar oo laga samaysto madaxa bidix ama midig iyadoo timaha laba dhinac loo kala seexinayo. 3. Geeso xoolaad oo bidix iyo midig u kala jiifa.

shentiimitir m.l ld sentiimitir.

shey m.l 1. Geed weyn oo weligii cagaaran, dhala miro la cuno oo buuralayda ka baxa. 2. Wax; shay.

shib m.dh 1. Hadal la'aan. 2. Sh. ah: degganaan aan hadal iyo shanqar midna jirin.

shibban f.mg4 (-naa, -nayd) Wax aan hadlayn ahaansho.

shibbanaan m.f.dh eeg shibban. ld shibba-naansho.

shibbanaansho m.l/dh ld shibbanaan.

shibbane m.l (-nayaal, m.l/dh) (nax.) Xaraf aan kaligii lagu dhawaaqi karin in shaqal lagu daro ma ahee; waxaa la maqli karaa kolka uu shaqal weheliyo. Tus. “b(a), t(a), j(a) iwm”.

shibbi f.g2 (-iyay, -isay) Cid aamusin.

shibbin m.f.dh eeg shibbi.

shibir m.l Taako.

shibqi f.g2 (-iyay, -isay) Neef irmaan oo ido ah lisid.

shibqin m.f.dh eeg shibqi.

shicib m.l ld shacab.

shicir m.l Gabay.

shid f.g1 (-day, -dday) 1. Dab iwm hurin. 2. Nal, raadiye iwm daarid.

shidaal m.l (-llo, m.dh) (kiim.) Walax la ogsidheeyo ama haddii kale lagu beddelo marraaq ama injiinka kulka si ay u sii dayso kulama tamar waxtar leh.

shidan¹ f.mg1 (-dmay, -dantay; -dmi) Dab, nal, raadiye iwm wax daarmay noqosho.

shidan² f.mg4 (-dnaa, -dnayd) Nal, dab, raadiye iwm wax la shiday ahaansho.

shidasho m.f.dh eeg shido.

shiddee f.g2 (-deeyay, -daysay) Cid shiddo ku abuurid.

shiddeyn m.f.dh eeg shiddee.

shiddo m.dh (-ooyin, m.l) Dhibaato; rafaad. ld shiidaad.

shidid m.f.dh eeg shid.

shidmid m.f.dh eeg shidan¹.

shidnaan m.f.dh eeg shidan². ld shid-naansho.

shidnaansho m.l/dh ld shidnaan.

shidni m.l Dhir udgoon iyo basbaas la isku shiiday, oo dhadhan wanaagsan oo cuntada lagu cuno leh. ld shadni.

shido f.g3 (-itay, -idatay) 1. Nal, raadiye iwm daarasho. 2. Dab iwm hursasho.

shifaysad m.l ld shifaysasho.

shifaysasho m.f.dh eeg shifayso. ld shifaysad, shifaysi.

shifaysi m.l ld shifaysasho.

shifayso f.g3 (-stay, -satay) Wax kalsooni iyo iimaan ku qabid.

shifo m.dh 1. Caafimaad wax lagu cuno ama lagu cabbo; fayoobi; ladnaan. 2. (e.d) Erey duco ah oo cuntada ama cabidda horteeda la yiraahdo, ama qof saxday lagu yiraahdo; salaama!.

shig f.mg1 (-gay, -gtay) Iin darteed hadal si dhib leh oo googo'an ugu dhawaaqid.

shigid m.f.dh eeg shig.

shiica m.dh (dii.) Dugsi ka mid ah dugsiyada fiqiga islaamka.

shiici m.l.kh (dii.) Sh. ah: qof nidaamka shiicada raacsan.

shiid¹ m.l (-dad, m.l) 1. Dhar dun adag, midabyo badan oo dumarku qaato. 2. (-dad, ml.) Laba dhagax oo isku dul wareega oo badarka lagu ridqo. 3. Dhagax.

shiid² f.g/mg1 (-day, -dday) 1. (f.g) Cid dhagax ku tuurid. 2. (f.g) Wax burburin. 3. (f.g) Laba dhagax oo is dulsaaran badar ku daqiijin. 4. (f.mg) Biyo hoos ugu degid.

shiidaad m.dh ld shiddo.

shiidaadi f.g2 (-iyay, -isay) Cid dhibaatayn.

shiidaadin m.f.dh eeg shiidaadi.

shiidaado m.dh (-ooyin, m.l) Kulan la isugu yimaad xus, aroos iwm.

shiidan¹ f.mg1 (-dmay, -dantay; -dmi) Badar iwm wax la shiiday noqosho.

shiidan² f.mg4 (-dnaa, -dnayd) Wax la shiiday ahaansho.

shiidid m.f.dh eeg shiid².

shiidmid m.f.dh eeg shiidan¹.

shiidnaan m.f.dh eeg shiidan². ld shiid-naansho.

shiidnaansho m.l/dh ld shiidnaan.

shiifow m.l Cudur lo'da ku dhaca oo indhaha iyo afka biyo ka keenaan; cundugul.

shiikh m.l (-khyo, m.dh) 1. Nin diinta aad wax uga yaqaan; caalim. 2. Sh. ah: neef ido ah oo wada cad. ld sheekh.

shiikh-habaabis m.l Qof hadal badan, been- low ah hadalkana qurxiya oo run u ekey-siiya.

shiikhnimo m.dh (dii.) Shiikh ahaansho.

shiil¹ m.l/dh (-lal/-lo, m.l) 1. Qodob madaxiisa ballaaran oo inta la kululeeyey wax buka lagu gubayo. 2. Barta ama raadka uu oogada ku reebo dabkaas. 3. Sh. ah: dhagax madow oo marka la isku dhufto dab bixiya. 4. Sh. ah: midab aad u madow oo dadku yeesho.

shiil² m.dh Dhagax dab lagu kululeeyey oo caddaaday.

shiil³ f.g1 (-iilay, -iishay) 1. Subag ama saliid kulul wax ku bislayn. 2. Burcad subag iyo caaneeyo u kala saarid.

shiilamadow m.l (-wyo, m.dh) Dhagax midab madow leh oo aad u adag. ld shiilmadow.

shiilan f.mg4 (-lnaa, -lnayd) Wax la shiilay ahaansho. ld shiilaysan.

shiilasho m.f.dh eeg shiilo.

shiilayn m.f.dh eeg shiilee.

shiilaysad m.l ld shiilaysasho.

shiilaysan f.mg4 (-snaa, -snayd) ld shiilan.

shiilaysasho m.f.dh eeg shiilayso. ld shiilay-sad, shiilaysi.

shiilaysi m.l ld shiilaysasho.

shiilaysnaan m.f.dh ld shiilnaan.

shiilaysnaansho m.l/dh ld shiilnaan.

shiilayso f.g3 (-stay, -satay) Shiil wax ku bislaysasho ama ku kululaysasho.

shiilcad m.l (jool.) Dhagax dhadhaab dhalan rogan ah, iniinyaha uu ka koobanyahana ay roo-roon yihiin, wuxuuna ka soo askunmay dhagax buuradeed.

shiilee f.g2 (-leeyay, -laysay) Dhagax aad u kulul hoore ku kululayn.

shiilid m.f.dh eeg shiil². ld shiillimaad, shiil-niin.

shiillimaad m.l Shiilidda wax la shiilo. ld shiilid.

shiilmadoobe m.l Dhagax madow oo marka laysku dhufto habeenkii dab ka baxo.

shiilmadow m.l ld shiilamadow.

shiilnaan m.f.dh eeg shiilan. ld shiilaysnaan, shiilaysnaansho, shiilnaansho.

shiilnaansho m.l/dh ld shiilnaan.

shiilniin m.l ld shiilid.

shiilo f.g3 (-iishay, -iilatay) 1. Subag ama saliid wax ku bislaysasho. 2. Burcad-dhalaalsasho.

shiimo m.dh.kh 1. Sh. ah: meel kayn ah. 2. Sh. ah: meel dadka ama xooluhu ku badanyihiin oo buuq badan. ld sheemo.

shiin m.l Xarafka laba iyo tobnaad ee farta carabiga ah.shineemo

shiiq f.mg1 (-qay, -qday) 1. Xumbo hoos u dhicid. 2. Wax buuran ama dabayl ka buuxdo yaraansho.

shiiqid m.f.dh eeg shiiq.

shiiqiye m.l (-yayaal, m.l/dh) (baay.) Hiddo barasho ahaan, sharaxaadda aliil, kaas oo awood badan leh marka laba aliil oo kala duwan oo hiddoside laga helo unugyo noole. Tusaale ahaan: dhererka geed salbuka ah waxa xukuma laba aliil, dheer (T) iyo cillinnimo (t). Marka labadooduba ay jiraan (Tt), taas macnaheedu waxa weeye, haddii ay unugyadu kala kaa-nyihiin, geedku wuu dheeryahay, maadaa-me “T” ay tahay shiiqiye “t”na ay tahay shiiqsane.

shiiqsad m.l ld shiiqsasho.

shiiqsane m.l (-nayaal, m.l/dh) (baay.) Aliil aan awood badan lahayn, marka laba aliil oo kala duwan laga helo unugyada noole.

shiiqsasho m.f.dh eeg shiiqso. ld shiiqsad, shiiqsi.

shiiqsi m.l ld shiiqsasho.

shiiqso f.g3 (-saday, -satay) Quwaax iwm iyadoo la calalinayo dhacaan ka nuugid.

shiir¹ m.l Ur aan aad u qurmuunayn sida kan dhididka dadka iwm.

shiir² f.mg1 (-ray, -rtay) Shiir yeelasho.

shiiraar f.mg1 (-ray, -rtay) Awr raran aad u daalid.

shiiraarid m.f.dh eeg shiiraar.

shiiraarsan f.mg4 (-naa, -nayd) Rati raran wax aad u daalay ahaansho.

shiiraarsanaan m.f.dh eeg shiiraarsan. ld shiiraarsanaansho

shiiraarsanaansho m.l/dh ld shiiraar-sanaan.

shiiran m.l Nooc kalluunka ka mid ah.

shiirid m.f.dh eeg shiir².

shiis m.l (jool.) Dhadhaab dhalan rogan oo u kala jajabi karta saxanno badan oo fidsan khafiifna ah (thin plates) kulka badan iyo cadaadiska dartood.

shiish¹ m.l 1. (-shash, m.l) Kurtun yar, bir ah oo ka soo taagan dhuunta buntukha madaxeeda hore oo marka wax la nishaabayo iyada iyo fantax yar oo iyaduna buntukha meel dhexe oo hore kaga taal laysku abbaaro. 2. Nishaab; toog.

shiish² f.g1 (-shay, -shtay) Wax nishaabid.

shiishad m.dh Dhagax dubnadeed oo wajiga cayaarta loogu talaggalay labadiisa dhinac min lix dhibcood ku leh.

shiish-bibanji m.l ld banji-bishiish.

shiish-bibiish m.l ld banji-bibiish.

shiish-bicaddaan m.l ld caddaan-bishiish.

shiish-bidooh m.l ld dooh-bishiish.

shiish-bijoohaar m.l ld joohaar-bishiish.

shiish-bisaliim m.l ld saliim-bishiish.

shiish-biyeeg m.l ld yeeg-bishiish.

shiishid m.f.dh eeg shiish².

shil m.l (-lal, m.l) Dhibaato si lama filaan ah u dhacda.

shilimmow m.l Cudur qaniiyada shilinta laga qaado.

shilin¹ m.l (-mmo/-maad, m.l/dh) Lacag sarrif ah oo ka samaysan bir qiimaheeduna u dhigmo 100 senti.

shilin² m.dh Xasharaad siddeed lugood leh oo jaadad badan, baalalna aan lahayn oo dhiigga xoolaha ku nool cudurrana keenta.

shilis¹ m.dh.kh Nafley baruur badan leh.

shilis² f.mg4 (-islaa/-ishlaa, -islayd/-ishlayd) Nafley wax baruur badan leh ahaansho.

shillal m.l (-llo, m.l) 1. Dhis qoryo ka samaysan oo korkeeda xoolaha lagu qalo. 2. ld kullan, shillan, shillin. Geed abaareed dheer oo qodxo, qori adag iyo miro macaan oo la cuno leh; dhirta daawada laga sameeyana ka mid ah.

shillan m.l ld shillal.

shillin¹ m.l (-mmo/-maad, m.l/dh) ld shilin¹.

shimaa fk.we ld shirmaa.

shimbir¹ m.l/dh Cudur ku dhaca dadka iyo xoolaha oo afka qallociya.

shimbir² m.dh (-ro, m.l) 1. Qayb ka mid ah lafdhabarleyda, oo ugax dhasha, oo dhiig kulul, baalal leh oo duusha. 2. Shimbir meel dhexaad ah, midab qurxoon oo xasharaadka cuna. ld shinbir.

shimbircaloolo m.dh Cudur xiidmaha iyo caloosha geela uga dhaca.

shimbirlibaax m.dh 1. Shimbir af madow oo dhuuban leh, shimbiraha kalena cunta. 2. Guumays.

shimbirmalab m.dh Shimbir yar oo dayn hilatada u eg lana eg oo dadka tusta meesha malabku ku jiro iyo bahallada halista ah.

shimbiryaxaas m.dh Shimbir aan laga ag waayin yaxaaska oo cunta xasharaadka yaryar iyo findhicilka ku hara ilkaha yaxaaska dhexdooda.

shimic m.l ld shamac.

shin m.l 1. Waqti. 2. Sid.

shinbir m.dh ld shimbir².

shindhalad m.l.kh Sh. ah: wax markuu sidkiisii dhammaystay dhashay (ilmo, bil).

shindhowee f.mg2 (-weeyay, -weysay) ld sid-dhowee.

shindhoweyn m.dh ld sid-dhoweyn.

shineemo m.dh (-ooyin. m.l) 1. Golaha filimada lagu daawado. 2. Filin. ld sinee-mo.

shinni m.dh.u 1. Xasharaad afar baal iyo oogo xaadi ku taagtaagantahay leh oo malabka samaysa. 2. Abuur; firi.

shinnidhaab m.l (-byo, m.dh) Awlallada qolalkooda yaryar oo shinnidu malabka ku kaydsato.

shinrimid m.f.dh eeg shinrin². ld shinrin¹ (2).

shinrin¹ m.l 1. Neef xoolo ah oo xilligii laga rabay in uu rimo rimay. 2. ld shinrimid.

shinrin² f.mg1 (-imay, -intay; -imi) Neef xoolo ah waqtigii laga filayey in uu rimo rimid.

shinsad m.l ld shinsasho.

shinsasho m.f.dh eeg shinso. ld shinsad, shinsi.

shinshin m.l Hilib karshin ah.

shinsi m.l ld shinsasho.

shinso f.g3 (-saday, -satay) 1. Qof qaraaba-nimo ama saaxiibnimo awgeed wax uga filasho. 2. Wax manaafacaadkiisa isku hal-layn.

shintiri f.mg2 (-iyay, -isay) Maalmo, sanado, gu'yaal iwm tirin.

shintirin m.f.dh eeg shintiri. ld shintiris.

shintiris m.l ld shintirin.

shiqib m.l (-byo, m.dh) Qof xun oo nasiib daran.

shir¹ m.l (-rar, m.l) 1. Isu imaadka dad badan isugu imaadaan meel si ay arrimo waaweyn oo u dan ah uga wada hadlaan. 2. Baabuur intiisa hore, meesha uu waduhu fariisto. 3. Waqti, goor. 4. Cayaar sacab, jaan iyo jiiba leh oo ka mid ah cayaaraha hiddaha iyo dhaqanka Soomaaliyeed oo hab dhoolatusad ah loo soo bandhigo.

shir² m.dh Ciyaar sacab, jaan iyo miro leh kana mid ah hiddaha iyo dhaqanka Soomaaliyeed, hab dhoola tusad ahna leh.

shir³ f.g/mg1 (-ray, -rtay) 1. (f.g) Meel daloosha daboolid. 2. (f.g) Gabar la guday tolid. 3. (f.mg) Dad badan si ay uga wada hadlaan arrimo u dan ah meel ku kulmid. 4. (f.mg) Dhallinyaro cayaarta shirka dhee-lid.

shiraac¹ m.l (-cyo, m.dh) 1. Maro weyn oo adag qaabab badanna loo yeelo oo lagu xiro dakhalka doonyaha, oo marka dabayshu buubiso doonyaha hore u wada. 2. Dhar adag oo qallafsan lagana dhigto darbaal iyo teendho. ld shiraaq.

shiraac² f.g1 (-cay, -cday) Wax shiraac ku daboolid.

shiraacasho m.f.dh eeg shiraaco.

shiraacid m.f.dh eeg shiraac².

shiraaco f.mg3 (-cday, -catay) 1. Shiraac fidsasho. 2. Meel ka tegid.

shiraako m.dh 1. Hanti dad badan ka dhexeysa. 2. Sh. ah: dad dani ka dhexeyso oo leh heshiis qoran dhib iyo dheefna wa-daaga. ld shuraako.

shiraakoobid m.f.dh eeg shiraakow. ld shuraakoobid.

shiraakow f.mg1 (-oobay, -owday; -oobi) Shiraako noqosho. ld shuraakow.

shiraanshirix m.l (-xyo, m.dh) Lafo yaryar oo carjaw ah oo kala goysyada addimada iyo cumaacumta cagta ku yaal.

shiraaq m.l (-qyo, m.dh) ld shiraac.

shirad m.l (-dyo, m.dh) ld sharad¹.

shiran f.mg4 (-rnaa, -rnayd) Wax la shiray ahaansho.

shiratamid m.dh ld sharatamid.

shiratan¹ m.l ld sharatamid.

shiratan² f.mg1 (-amay, -antay; -ami) ld sharatan².

shirayn m.f.dh eeg shiree. ld shirays, shiro.

shirays m.l ld shirayn.

shiraysad m.l ld shiraysasho.

shiraysasho m.f.dh eeg shirayso. ld shiraysad, shiraysi.

shiraysi m.l ld shiraysasho.

shirayso f.g3 (-stay, -satay) Neef shiro u qalasho.

shirbi f.g2 (-iyay, -isay) Neef irmaan oo ido ah lisid.

shirbid m.f.dh eeg shirib².

shirbin m.f.dh eeg shirbi.

shirbo m.dh Ciyaar hees iyo sacab leh oo la tumo munaasabadaha aroosyada.

shiree f.g2 (-reeyay, -raysay) Neef shiro ahaan u qalid.

shirfid m.f.dh eeg shirif². ld shurfid.

shiri f.g2 (-iyay, -isay) Dad badan si ay arrin uga doodaan meel isugu keenid.

shirib¹ m.l Cayaar raggu dheelo iyadoo warmo iyo gaashaamo la qurxiyey la sito oo taagnaan iyo socodba lagu tumo.

shirib² f.mg1 (-rbay, -ribtay; -rbi) Shirib cayaarid.

shirid m.f.dh eeg shir².

shirif¹ m.l Ur aan la jeclaysan oo nafleyda ka soo ura. ld shuruf¹.

shirif² f.mg1 (-rfay, -raftay) Nafley ur xun yeelasho. ld shuruf².

shiriid m.l Libaaxbadeed dad qaad ah oo madax dubbaha u eg iyo indho kala fog oo midiba gees ku taal leh.

shirin m.f.dh eeg shiri. ld shiris.

shiris m.l ld shirin.

shirix m.l (-xyo, m.dh) Lafo yaryar oo dhuux leh, kuna jira lugaha dadka iyo xoolaha.shoog

shirjaraa'id m.l Shir wargeysyada.

shirkad m.dh (-do, m.l) 1. Urur ka kooban laba qof ama ka badan oo si wada jir ah hanti isugu darsada oo ku shaqaysta faa'ii-dadana wadaaga. 2. Xarunta shirkadda. ld sharikad.

shirki¹ m.l Kelinnimada Alle iyo cibaadadiisa oo wax kale lala wadaajiyo.

shirki² f.mg2 (iyay, -isay) Cibaadada Alle cid kale la wadaajin.

shirkiyid m.f.dh eeg shirki².

shirko m.dh ld shirkad.

shirkoobid m.f.dh eeg shirkow.

shirkow f.mg1 (-oobay, -owday; -oobi) Shirko noqosho.

shirmaa fk.we Goorma? ld shimaa.

shirnaan m.f.dh eeg shiran. ld shirnaansho.

shirnaansho m.l/dh ld shirnaan.

shiro¹ m.dh 1. Qalashada neef xoolo ah la qasho waqti abaar ah. 2. Sh. ah: neef loogu talaggalay in la qasho. 3. ld shirayn.

shiro² f.g3 (-rtay, -ratay) Meel daloosha awdasho.

shiroobo m.dh ld sharoobo.

shirqool¹ m.l (-llo, m.dh) Tashi qarsoodi ah oo loola jeedo in cid lagu dilo ama lagu waxyeelleeyo.

shirqool² f.g1 (-oolay, -ooshay) Cid shirqool u samayn.

shirqoolan¹ f.mg1 (-lmay, -lantay, -lmi) Wax shirqool galay noqosho.

shirqoolan² f.mg4 (-lnaa, -lnayd) Wax la shirqoolay ahaansho.

shirqoolid m.f.dh eeg shirqool².

shirqoolmid m.f.dh eeg shirqoolan¹.

shirrab¹ m.l ld sharrib¹.

shirrab² f.g1 (-bay, -btay) ld sharrib².

shirrabaad m.dh ld sharribid.

shirraban¹ f.mg1 (-bmay, -bantay; -bmi) ld sharriban¹.

shirraban² f.mg4 (-bnaa, -bnayd) ld shar-riban².

shirrabasho m.f.dh ld sharribasho.

shirrabid m.dh ld sharribid.

shirrabmid m.dh ld sharribmid.

shirrabnaan m.f.dh ld sharrabnaan.

shirrabnaansho m.l/dh ld sharrabnaan.

shirrabo f.g3 (-btay, -batay) ld sharribo.

shirsan f.mg4 (-naa, -nayd) Wax shir isugu yimid ahaansho.

shirsanaan m.f.dh eeg shirsan. ld shirsa-naansho.

shirsanaansho m.l/dh ld shirsanaan.

shirweyne m.l (-nayaal, m.l/dh) Kulan wufuud badani issugu yimaadaan oo ka wada hadlaan arrimo muhiim ah oo wejiyo badan leh.

shishac m.l Ood neefka la qalayo la kor saaro si aan hilibka ciiddu u gaarin; shillal.

shishay s. Meel durugsan, meel aan dho-weyn. Tus. “Togga shishadiisa ayay deg-ganyihiin”. ld shishe.

shishayn m.f.dh eeg shishee.

shishe s. Meel durugsan.

shishee f.mg2 (-sheeyay, -shaysay) Wax durugsan noqosho.

shisheeye m.l.kh 1. Qof aan xiriir sokeeye la lahayn qolo. 2. Qof jooga dal uusan u dhalan.

shisheeye-naceyb m.l (c.naf) Cabsi, ama neceeb aad u qabtid dadka waddamada ka-le.

shisheeynimo m.dh Shisheeye ahaansho.

shishlaan m.dh ld shislaan.

shishlaansho m.l/dh ld shislaan.

shislaan m.f.dh eeg shilis². ld shishlaan, shishlaansho, shislaansho.

shislaansho m.l/dh ld shislaan.

shitaar¹ m.l ld shataar¹.

shitaar² f.g1 (-ray, -rtay) ld shataar².

shitaarad m.dh ld shataarad.

shitaarid m.dh ld shataarid.

shito m.dh (-ooyin, m.l) Siil.

shixid m.dh ld shaxid.

shixnad¹ m.dh (-do, m.l) Xamuul doon ama markab hal mar qaado.

shixnad² f.g1 (-day, -dday) Markab, doon iwm xamuul ka buuxin.

shixnadan f.mg4 (-dnaa, -dnayd) Markab, doon iwm wax shixnad la saaray ahaansho.

shixnadid m.f.dh eeg shixnad².

shixnadnaan m.f.dh eeg shixnadan. ld shix-nadnaansho.

shixnadnaansho m.l/dh ld shixnadnaan.

shohor m.l (-rro, m.dh) Ur xun oo labka nafleydu leeyahay oo la dhibsado; shuruf.

shoob¹ m.l 1. Xarrago; mardaadi. 2. Sh. ah: neef ari ah oo leh qoobab cascas.

shoob² f.mg1 (-bay, -btay) Cid mardaadiyid.

shoobid m.f.dh eeg shoob².

shood m.dh (-do, m.l) Weel bir ka samaysan oo badarka iwm lagu beegto, una dhiganta suus barkii (banaadir).

shoofanisam m.l Caadifad muujinayso in qofku uu si daran u aaminsan yahay in dalkiisa iyo dadkiisina ay ka muhiim san-yihiin ama ka fiicanyihiin dadyowga kale.

shoog m.l (daaw.) Xaalad cudureed la socota marka cadaadiska dhiigwareegga uu aad hoos ugu dhaco oo uu dhiiggu gaari waayo soohyada.

shookad m.dh 1. Bar yar, cad oo isha dhexdeeda (birteeda) ku samaysanta. 2. ld shooko (2).

shooki m.l (-iyo, m.dh) Saldhig boolis.

shooko m.dh (-ooyin, m.l) 1. Qalab bir ah oo af godan leh, yaambadana u eg oo geedaha lagu qoro. 2. ld shookad. Yaambo yar oo xooggan oo dhulka adag lagu falo.

shool f.mg1 (-oolay, -ooshay) Faanid (cid).

shoolad m.dh (-do, m.l) 1. Markabka meesha qiiqu ka baxo. 2. Dhuun kasta oo dheer korna u taagan oo qiiqa kor u saarta. 3. Qalab bir ka samaysan, gaas ku shaqeeya oo wax lagu karsado.

shoolid m.f.dh eeg shool.

shoolo m.dh Meel loogu dhakado neefka (ugaar) la rabo in la khatalo; shoomo.

shoon m.dh (-nno, m.dh) Geedo badan oo isku meel ku urursan.

shootoli m.l ld sootoli.

shoox m.l.u Kalluun yaryar oo cutub-cutub isu raaca.

shooxaad m.l Nooc nibiriga ka mid ah.

shooxo m.dh (-ooyin, m.l) Balli yar oo meel xaani ah ku yaal.

shoqfol m.dh ld shaqfal.

show fk.we ld sow.

showmadoonto m.dh Nooc ka mid ah mariidka oo si deg-deg ah neefka u dila, baadigoobkiisana aan loo dheeraan.

showr¹ m.l ld shawr¹.

showr² f.mg1 (-ray, -rtay) ld shawr².

showrid m.f.dh eeg shawrid.

shub¹ m.l 1. Dhis ka samaysan bir, ciid, quruurux iyo shamiinto isku dhafan oo isku qallalay. 2. Cayaar ka mid ah cayaaraha hiddaha iyo dhaqanka soomaaliyeed, leh jiib iyo jaan oo ragga iyo dumarku wada dheelan. 3. ld shubid.

shub² f.g1 (-bay, -btay) 1. Hoore meel ku geddin. 2. Xoolo waraabin. 3. Lacag bangi dhigid. 4. Quruurux, ciid, shamiinto iwm dhismo ka samayn. 5. Bir iwm dhalaalin.

shubaako m.dh ld shabaako.

shubaal m.dh 1. Laxooxda balballaaran nooc ka mid ah oo macaan. 2. Shubidda ceel la shubo. 3. ld shubid.

shuban¹ m.l Saxaro badan, jilicsan oo nafleyda qaarkeed gadaal ka dhigto.

shuban² m.l (daaw.) Saxaro jilicsan ama biyo ah oo la dhigo si is daba joog ah. Waxa sabab u noqon kara xiidmaha oo bukooda (infekshan, kolaytis, iyo cudurka “crohn”), dheefdhuuqa oo xumaata, xaaladaha acsaabtu kacsantahay iwm. Shubanku haddii uu dheeraado ama si daran u socdo wuxu keeni karaa: biyo aad u badan, cusbooyin iyo nafaqo kale oo jirka ka baxa.

shuban³ f.mg1 (-bmay, -bantay; -bmi) 1. Nafley wax shuban ku dhacay noqosho. 2. Hoore wax la shubay noqosho.

shuban4 f.mg4 (-bnaa, -bnayd) 1. Hoore wax la shubay ahaansho. 2. Xoolo wax la waraabshay ahaansho.

shubasho m.f.dh eeg shubo.

shubid m.f.dh eeg shub². ld shub¹, shubaal, shubniin.

shubme m.l (-mayaal, m.l/dh) Hoore.

shubmid m.f.dh eeg shuban³.

shubnaan m.f.dh eeg shuban4. ld shub-naansho.

shubnaansho m.l/dh ld shubnaan.

shubniin m.l ld shubid.

shubo f.g3 (-btay, -batay) 1. Hoore, badar iwm meel ku geddisasho. 2. Xoolo wa-raabsasho.

shucaac¹ m.l 1. Iftiinka qorraxda. 2. Tamarta ka dhalata mataataxa ku dhaca walxaha qaarkood, sida yuraaniyanka iwm.

shucaac² f.mg1 (-cay, -cday) Shucaac muujin.

shucaacid m.f.dh eeg shucaac².

shucayb-sacaaf m.l (c.nafl.) Noolayaal yaryar oo dul sabbeeya biyaha badaha iyo harooyinka. Shucaybsacaafka waxa ka mid ah xayawaannada iyo dhirta ili ma-aragtayga ah, sida aljiga, borotosoowaha iwm.

shucays m.l ld shacays¹.

shucub m.l (-bbo, m.dh) 1. Dun, mayrax iwm oo wax lagu qurxiyo. 2. Cutub ubax ama miro ah oo isku meel ka soo baxay, sida miraha canabka. 3. Toorrey daabkeeda inta sare ee maartu ku jirto.

shucuur m.l/dh Dareen; qiiro.

shufeer m.l (-rro, m.dh) Qof baabuur wada; wade.

shuftanimo m.dh (taar.) Dagaalyahan ee dagaallamaaya oo ka mid ah ciidan aan rasmi ahayan, ee ka soo horjeeda ciidamada dawladda iyo booliska; jabhad.

shuftayn m.f.dh eeg shuftee. ld shuftays.

shuftays m.l ld shuftayn.

shuftee f.mg2 (-teeyay, -taysay) Qof dhac iyo dil u banbixid.

shufto m.dh (-ooyin, m.l) Dad u banbaxay dhac, dil iyo boob.

shuftoobid m.f.dh eeg shuftow.

shuftow f.mg1 (-oobay, -owday; -oobi) Shufto noqosho.

shugri¹ m.l Mahadcelin.shummi

shugri² f.mg1/2 (-iyay, -iday/-isay; -iyi) Ku sh.: cid u mahad celin.

shugrin m.dh ld shugriyid.

shugrinaq² f.mg1 (-qay, -qday) U sh.: cid u mahad celin.

shugrinaqid m.f.dh eeg shugrinaq².

shugrinnaq m.l Mahadcelinta loo mahad-celiyo qof abaal galay.

shugriyid m.f.dh eeg shugri². ld shugrin.

shuhub m.l (c.fal) Gabal ka soo go'ay maatar adag oo soo galay gibilka qaybtiisa sare kana yimid dulalaati sare,lagana arko dhulka, ilays ka dhasha isxoqidda isaga iyo hawada uu soo dhexmarayo awgeed.

shukaami f.g2 (-iyay, -isay) 1. Haweenay xodxodasho. 2. Qof qalqaalin. 3. Doon, markab iwm wadid.

shukaamin m.f.dh eeg shukaami. ld shu-kaamis.

shukaamis m.l ld shukaamin.

shukaan m.dh (-mmo, m.l) 1. Meesha uu fariisto qofka wada baabuur, markab,dayuurad iwm. 2. Isku joog garangar ama wax u dhigma iyo xubno kale ka kooban oo gaadiidka badda, cirka iyo dhulka ninka wadaa uu adeegsado.

shukaansad m.l ld shukaansasho.

shukaansasho m.f.dh eeg shukaanso. ld shukaansasd, shukaansi.

shukaansi m.l ld shukaansasho.

shukaanso f.g3 (-saday, -satay) 1. Hawee-ney xodxodasho. 2. Cid qalqaalsasho.

shukaysad m.l ld shukaysasho.

shukaysan f.mg4 (-snaa, -snayd) Naag wax shuko gashan ahaansho.

shukaysasho m.f.dh eeg shukayso. ld shu-kaysad.

shukaysnaan m.f.dh eeg shukaysan. ld shu-kaysnaansho.

shukaysnaansho m.l/dh ld shukaysnaan.

shukayso f.mg3 (-stay, -satay) Haweeney shuko xirasho.

shuko m.dh (-ooyin, m.l) Maro badanaa midab madow leh oo dumarka muslinka ahi qaataan oo oogada dhan wada qarisa; shaadir.

shukul¹ m.l (-llo, m.dh) Tumidda badar kal iyo mooye lagu tumo si isha looga bixiyo. ld sukul¹.

shukul² f.g1 (-ulay, -uùshay) 1. Wax sukuliye ku tumid. 2. Badar si isha looga bixiyo aayar tumid. 3. Digir duban qob ka qaadid. ld sukul².

shukulaato m.dh Nooc macmacaanka ka mid ah oo midab bunni ah leh lana cuno.

shukulan¹ m.l Nooc maansada ka mid ah oo markii la qaadayo lacayaaro.

shukulan² f.mg4 (-lnaa, -lnayd) ld sukulan.

shukulasho m.dh ld sukulasho.

shukulid m.f.dh ld sukulid

shukulnaan m.dh ld sukulnaan

shukulnaansho m.l/dh ld sukulnaan.

shukulo f.g3 (-ushay, -ulatay) ld sukulo.

shukumaan m.l (-nno, m.dh) Maro duf leh oo badanaa suuf ka samaysan oo biyaha laysaga tirtiro.

shukuxi f.g2 (-iyay, -isay) Digir tartiib u sukulid.

shukuxin m.f.dh eeg shukuxi. ld shukuxis.

shukuxis m.l ld shukuxin.

shukuxsan f.mg4 (-naa, -nayd) Digir wax la shukuxay ahaansho.

shukuxsanaan m.f.dh eeg shukuxsan. ld shukuxsanaansho.

shukuxsanaansho m.l/dh ld shukuxsanaan.

shulle m.l (-layaal, m.l/dh) 1. Fardaha canqawgooda hoose oo qoofalka lagu xiro. 2. Cagta dadka iyo dhudhunka meesha ay iska galaan; canqaw. ld shullo.

shullo m.l ld shulle.

shulshul¹ m.l (-llo, m.dh) 1. Laalaabka googaradaha haweenka, daahyada, darii-shadaha iyo albaabadu ay ku yeeshaan meesha dulaca laga geliyo. 2. Raamaha loo yeelo darfaha maryaha qaarkood ee lagu qurxiyo.

shulshul² f.g1 (-ulay, -ushay) 1. Googarad, daah iwm laalaab u yeelid. 2. Maro darfaha faraq uga yeelid.

shulshulan¹ f.mg1 (-lmay, -lantay; lmi) Wax shulshul yeeshay noqosho.

shulshulan² f.mg4 (-lnaa, -lnayd) Maro wax shulshul loo yeelay ahaansho.

shulshulid m.f.dh eeg shulshul².

shulshulmid m.f.dh eeg shulshulan¹.

shulshulnaan m.f.dh eeg shulshulan². ld shulshulnaansho.

shulshulnaansho m.l/dh ld shulshulnaan.

shulug m.l (-gyo, m.dh) Shaati dheer oo ilaa shullaha gaara oo badanaa carabtu qaadato.

shumac m.l ld shamac.

shumbul m.l (-llo, m.dh) Orgi yar oo gaaray da'dii uu riyaha ku orgayn lahaa.

shumbulnimo m.dh Shumbul ahaansho.

shummayn m.f.dh eeg shummee. ld shum-min, shummis.

shumme m.l ld shummo.

shummee f.g2 (-meeyay, -maysay) Cid dhunkasho. ld shummi.

shummi f.g2 (-iyay, -isay) ld shummee.

shummin m.dh ld shummayn.

shummis m.l ld shummayn.

shummo m.dh (-ooyin, m.l) Calaamad dhibic ah; joogsi. ld shumme.

shunuuf m.dh (-fo, m.l) Suuqadda dumarku quruxda u qaato waxyaalaha laga lulo oo lagu qurxiyo.

shuqayn m.f.dh eeg shuqee.

shuqee f.g2 (-qeeyay, -qaysay) 1. Ul afkeed iwm wax ku mudmudid. 2. Badar si ishu uga baxdo aayar kal ku tumid.

shuqlan f.mg4 (-naa, -nayd) Wax la shuqliyey ahaansho. ld shuqloon.

shuqlanaan m.f.dh eeg shuqlan. ld shuqlanaansho, shuqloonaan, shuqloo-naansho.

shuqlanaansho m.l/dh ld shuqlanaan.

shuqli f.g2 (-iyay, -isay) Cid hawl gelin.

shuqlin m.f.dh eeg shuqli.

shuqloon f.mg4 (-naa, -nayd) ld shuqlan.

shuqloonaan m.dh ld shuqlanaan.

shuqloonaansho m.l/dh ld shuqlanaan.

shuqul m.l (-llo, m.dh) Shaqo; hawl.

shuraako m.dh ld shiraako.

shuraakoobid m.dh ld shiraakoobid.

shuraakow f.mg1 (-oobay, -oowday; -oobi) ld shiraakow.

shurbad m.dh Meseggo, qamadi iwm oo la budeeyey si biyo-biyo ahna loo kariyey oo badanaa soonka lagu afuro; mushaalli.

shurbadayn m.f.dh eeg shurbadee.

shurbadee f.g2 (-deeyay, -daysay) Meseg-go, qamadi iwm shurbad ka dhigid.

shurfid m.dh ld shirfid.

shurgi f.g2 (-iyay, -isay) Qof ishiisa laga baqayo hanti yar siin si ishiisa looga badbaado.

shurgin m.f.dh eeg shurgi. ld shurgis.

shurgis m.l ld shurgin.

shuruf¹ m.l ld shirif¹.

shuruf² f.mg1 (-fay, -ftay) ld shirif².

shurug m.l 1. Wax la sharaysto. 2. Sh. ah: qof la sharaysto.

shuruglow m.l Qof la baasaysto oo la aaminsanyahay in uu balaayo wato.

shuruuc m.f.w eeg sharci¹.

shuruud m.dh 1. Ballan hore loo dhigtay. 2. Qodob muhiim ah in la fuliyo. 3. (w) eeg sharad 1 (2).

shuruudla'aan m.dh.fk Shardi ku xirnaan la'aan.

shushub¹ m.l 1. Dabaadiga guga xilli roob aad u badani ka da'o gobollada koonfureed gaar ahaan jubbooyinka. 2. Shulshul. 3. Sh. ah: cadar, saliid iwm oo waxyaabo la isku dardaray ka kooban.

shushub² f.g1 (-bay, -btay) 1. Maro iwm dacalkeeda shulshul u yeelid. 2. Hoore weel ku gedgeddin.

shushuban f.mg4 (-bnaa, -bnayd) Qof wax xubnihiisu isu dheeli tiranyihiin ahaansho.

shushubasho m.f.dh eeg shushubo.

shushubi f.g2 (-iyay, -isay) Maro, daah iwm shushub u yeelid.

shushubin m.f.dh eeg shushubi. ld shu-shubis.

shushubis m.l ld shushubin.

shushubnaan m.f.dh eeg shushuban. ld shu-shubnaansho.

shushubnaansho m.l/dh ld shuhsubnaan.

shushubo f.g3 (-btay, -batay) 1. Hoore weel ku gedgeddisasho. 2. Maro shushub u yeelasho.

shushubsad m.l ld shushubsasho.

shushubsan f.mg4 (-naa, -nayd) maro, daah iwm wax shushub loo yeelay ahaansho.

shushubsanaan m.f.dh eeg shushubsan. ld shushubnsanaansho.

shushubsanaansho m.l/dh ld shushub-sanaan.

shushubsasho m.f.dh eeg shushubso. ld shushubsad.

shushubso f.mg3 (-saday, -satay) Maro, daah iwm shushub u yeelasho.

shuuci m.l (-ciin, m.dh) Qof raacsan madba'a shuuciyadda.

shuuciyad m.dh Hab dhaqan-dhaqaale oo qalabka wax soo saarka ay dawladdu gacanta ku hayso. ld shuyuuciyad.

shuuf f.g1 (-fay, -ftay) Wax ama qof ilaalin ama fiirin.

shuufid m.f.dh eeg shuuf.

shuun¹ m.l.u Timo ka soo baxa gumaarka dadka; bisqin; bisqan.

shuun² m.dh Boqorradda shinnida.

shuunley m.dh Gumaarka dadka.

shuuq f.mg1 (-qay, -qday) 1. Awr, abeeso iwm cod aan qeexnayn bushimaha oo is haysta ka soo saarid. 2. Wax weynaa yaraansho.

shuuqid m.f.dh eeg shuuq.

shuuqsasho m.f.dh eeg shuuqso. ld shuuqsi.

shuuqshuuq m.dh Kadafka qaarkiis oo raxa-raxan u socda. ld shuushuunle, shuuq-shuuqle.

shuuqshuuqle m.l ld shuuqshuuq.

shuuqsi m.l ld shuuqsasho.

shuuqso f.g3 (-saday, -satay) Quwaax la calalinayo dhacaan ka nuugid.

shuur¹ m.dh Dhul dhir badan leh oo jiq ah; cayn.

shuur² f.g1 (-ray, -rtay) Badar dhagax biyo uga saarid.

shuuran f.mg4 (-rnaa, -rnayd) Badar wax biyo laga shuuray ahaansho.

shuuri f.mg2 (-iyay, -isay) Kibir iyo isla weyni la aamusid.

shuurid m.f.dh eeg shuur².

shuurin m.f.dh eeg shuuri. ld shuuris.

shuuris m.l ld shuurin.

shuurnaan m.f.dh eeg shuuran. ld shuur-naansho.

shuurnaansho m.l/dh ld shuurnaan.

shuuro m.dh Soor galley ama meseggo oo si gaar ah loo kariyey.

shuush m.l 1. Cudur. 2. Xumaan uurka la isugu hayo; uurkutaallo.

shuushaami f.g2 (-iyay, -isay) 1. Xoolo si gaar ah oo lexejeclo iyo turidi ku jirto u wadid. 2. Wax si gaar u xannaanayn. ld shuushi.

shuushaamin m.f.dh eeg shuushaami. ldshuushaamis, shuushin.

shuushaamis m.l ld shuushaamin.

shuushi f.g2 (-iyay, -isay) ld shuushaami.

shuushin m.dh ld shuushaamin.

shuushuu m.dh Hadal cid gaar ah wax looga sheegayo oo hoos ahaan laysugu gudbiyo.

shuushuule m.l Sh. ah: qof xan badan oo dadka hoos ka dicaayadeeya.

shuushuulee f.mg1 (-leeyay, -leysay) Shuushuu fidin.

shuushuuleyn m.f.dh eeg shuushuulee. ld shuushuuleys.

shuushuuleys m.l ld shuushuuleyn.

shuushuunle m.l ld shuuqshuuq.

shuux¹ m.l Roob aan tabar lahayn oo dhibco yaryar.

shuux² f.mg1 (-xay, -xday) Roob aad u dhibco yaryar oo aan tabar lahayn di'id.

shuuxid m.f.dh eeg shuux².

shux¹ m.l Duxda ka baxda shay dufan leh marka qorraxda la dhigo.

shux² m.dh Socod xarrago yar ku jirto.

shux³ f.mg1 (-xay, -xday) Laf iwm oo qorrax la dhigay dufan ka bixid.

shuxid m.f.dh eeg shux³.

shuxlee f.mg2 (-leeyay, -leysay) Si xarrago ku jirto u socosho.

shuxleyn m.f.dh eeg shuxlee.

shuyuuciyaad m.dh ld shuuciyad.


