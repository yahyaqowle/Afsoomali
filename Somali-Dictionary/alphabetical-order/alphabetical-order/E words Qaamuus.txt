e¹ (e') m.dh Xarafka shanaad ee alifka soomaaliga, kana mid ah shaqallada. 

e² (-e) xi. ld ee¹.

ebed m.l.fk ld abad.

eber m.l 1. Tiro xisaabeed oo marka ay kaligeed tahay aan macne lahayn, laakiin marka tiradu midig ka raacdo toban ku dhufata. 2. Barta kala barta toganaha iyo tabanaha xisaabta. 3. E. ah: wax ama meel maran. 

eber-sugan m.l (fiis.) Heerkulka ugu hooseeya ee aragti ahaan suurtagala. Waa heerkulka tamar socodka molikiyuulada iyo atamadu uu ugu hooseyo, wuxuuna u dhigmaa -273.15 C ama -459.67 F. 

ebi¹ m.dh ld ibi.

ebi² f.g1 (-byay, -biday; -byi) Hawl hore loo billaabay ama qabyo ahayd dhammaystirid. 

ebinefiriin m.l (baay.) Hormoon uu soo daayo medullaha qanjidh kelyoodku, kaas oo kordhiya garacaa wadnaha, kor u qaada awoodda iyo dheeraynta dhaqdhaqaaqa muruqyada iyo kordhinta dhaqsaha iyo qotada neefsiga, si uu ugu diyaariyo jidhka cabsi, orod ama dagaal. Waxa kale oo uu joojiyaa dheefshiidka iyo qashinsaarka. 

ebtelee f.g2 (-leeyay, -leysay) ld ibtilee.

ebteleyn m.f.dh ld ibtileyn.

ebteleysan f.mg4 (-snaa, -snayd) ld ibtileysan.

ebteleysnaan m.dh ld ibtileysnaan.

ebteleysnaansho m.l/dh ld ibtileysnaan.

ebtelo m.dh (-ooyin, m.l) ld ibtilo.

ebteloobid m.dh ld ibtiloobid.

ebtelow f.mg1 (-oobay, -owday; -oobi) ld ibtilow.

ebtilee f.g2 (-leeyay, -leysay) ld ibtilee.

ebtileyn m.dh ld ibtileyn.

ebtilo m.dh ld ibtilo.

ebyamid m.f.dh eeg ebyan¹. ld ebyoomid.

ebyan¹ f.mg4 (-naa, -nayd) Wax la dhammaystiray noqosho. ld ebyoon¹.

ebyan² f.mg4 (-naa, -nayd) Wax la dhammaystiray ahaansho. ld ebyoon².

ebyanaan m.f.dh eeg ebyan². ld ebyanaansho, ebyoonaan, ebyoonaansho.

ebyanaansho m.l/dh ld ebyanaan.

ebyid m.f.dh eeg ebi². 

ebyoomid m.dh ld ebyamid.

ebyoon¹ f.mg1 (-oomay, -oontay; -oomi) ld ebyan¹.

ebyoon² f.mg4 (-naa, -nayd) ld ebyan².

ebyoonaan m.dh ld ebyanaan.

ebyoonaansho m.l/dh ld ebyanaan.

edbi f.g2 (-iyay, -isay) 1. Qof anshax xun toosin. 2. Asluub fiican cid ku barbaarin. 

edbin m.dh eeg edbi. 

edeb m.dh Asluub iyo anshax wanaagsan. 

edebdaran f.mg4 (-rnaa, -rnayd) Wax anshax iyo asluub xun ahaansho. 

edebdarnaan m.f.dh eeg edebdaran. ld edebdarnaansho, edebdarro.

edebdarnaansho m.l/dh ld edebdarnaan.

edebdarri m.dh ld edebdarro (1).

edebdarro m.dh 1. ld edebdarri. Anshax iyo asluub xun. 2. ld edebdarnaan.

edebdarroo f.mg3 (-ooday, -ootay) Ka e.: anshax xun ku kicid. 

edebdarrood m.f.l eeg edebdarroo. 

edebsami m.dh Anshax ama asluub wanaagsan oo cidi ku sifowdo. ld edebsamo.

edebsamo m.dh ld edebsami.

edebsan f.mg4 (-naa, -nayd) Wax anshax fiican ahaansho (qof). 

edebsanaan m.f.dh eeg edebsan. ld edebsanaansho.

edebsanaansho m.l/dh ld edebsanaan.

edebsasho m.f.dh eeg edebso. 

edebso f.mg3 (-saday, -satay) Ilmo anshax wanaagsan u yeelasho. 

edebyeelasho m.f.dh eeg edebyeelo. 

edebyeelo f.mg3 (-eeshay, -eelatay) Ka e.: edeb lahaansho; dhaqan wanaagsan yeelasho. 

edeg¹ m.l (-gyo, m.dh) 1. Xero yar oo dhasha xoolaha irmaan lagu xereeyo. 2. Meel ciriiryoon. 

edeg² f.g1 (-gay, -gtay) Maqal xoolaad xero yar gelin. 

edegkudhufaan m.l Orgi yar oo caano nuug isagoo ah xiniinyaha laga baxshay. ld ciddikudhufaan.

edegshoomo m.l Edeg dagiiranka lagu ugaarsado. 

edgid m.f.dh eeg edeg². 

ee¹ xi. 1. Eray lagu xiriiriyo laba weerood aan xor ahayn. Tus. “Nin wanaagsan ee geesi ah”, “Xarunta dhexe ee xisbiga”. 2. Eray lagu xiriiriyo laba weerood xor ah. Tus. “Ha kicin wuu bukaa ee ama wuu bukaa ee ha kicin”, “Meel kastaba aynu ka eegno ee heli mayno”, “Cali wuu shaqayay ee Maryam baa seexatay”. ld e. 

ee² u.j Eray qof lala hadlayo dareenkiisa lagu soo jeediyo. Tus. “Ee aabbe!”. ld eeyaa.

eebasho m.f.dh eeg eebo². 

eebbe m.l Sarreeyaha awoodda leh oo wax kasta abuura oo weligiis jirey, jirina doona; Ilaah; Rabbi, Guulle, waaq, madhinte, weyne. 

eebo¹ m.dh (-ooyin, m.l) 1. Nooc ka mid ah warmaha yaryar oo la tuuro. 2. Balaayo. 

eebo² f.g3 (-btay, -batay) Magangelid (qof). 

eed¹ m.dh (-do, m.l) 1. Denbi cid uusan ku caddayn lagu soo oogey. 2. Gef; denbi. 

eed² f.g1 (-day, -dday) Fal, arrin iwm samayntooda natiijo xun kala kulmid. 

eedaad¹ m.l 1. Rafaad; silic; saxariir. 2. Xanuun daran. 

eedaad² f.mg1 (-day, -dday) 1. Rafaad badan la kulmid. 2. Xanuun daran la kulmid. 

eedaadid m.f.dh eeg eedaad². 

eedaamid m.dh ld aadaamid.

eedaan¹ m.l ld aadaamid.

eedaan² f.mg1 (-day, -dday) ld aadaan².

eedaq m.l Caano garoor ah. 

eedayn m.f.dh eeg eedee. ld eedays.

eedays m.l ld eedayn.

eedaysan f.mg4 (-snaa, -snayd) Wax dembi loo haysto ahaansho; eed saarid. 

eedaysane m.l (-nayaal, m.l/dh) Qof dembi loo haysta laakiin weli aan caddeyn; tuhun dembi. 

eedaysasho m.f.dh eeg eedayso. ld eedaysi.

eedaysi m.l ld eedaysasho.

eedaysnaan m.f.dh eeg eedaysan. ld eedaysnaansho.

eedaysnaansho m.l/dh ld eedaysnaan.

eedayso f.g3 (-stay, -satay) Eed isu jeedin. 

eedbax¹ m.l.kh E. ah: wax uu isku daafaco qof eed lo haysto. 

eedbax² f.mg1 (-xay, -xday; -bixi) Cid eed loo haystay iska daaficid. 

eedbixid m.f.dh eeg eedbax². 

eeddo m.dh (-ooyin, m.l) 1. Haweeneyda aabaha la dhalatay. 2. Haweeneyda aabuhu qabo oo aan hooyada ahayn; ld. aayo. 3. U.j: eeddoy! 4. U.j: wiilka aan eeddada u ahayow!; gabadha aan eeddada u ahayey! 

eedee f.g2 (-deeyay, -daysay) Cid eed u jeedin. 

eedid m.f.dh eeg eed². ld eedis.

eedis m.dh ld eedid.

eedoobid m.f.dh eeg eedow. 

eedow f.mg1 (-oobay, -owday; -oobi) Eed gelid. 

eedqaad m.l 1. E. ah: xumaan la falay eeddeeda qaadid. 2. ld eedqaadid.

eedqaadid m.dh Xumaan la falay eeddeeda qaadid. ld eedqaad (2), eedqaadis.

eedqaadis m.dh ld eedqaadid.

eedsasho m.f.dh eeg eedso. 

eedsheegasho m.f.dh eeg eedsheego. 

eedsheego f.mg3 (-gtay, -gatay) Godob laga galay sheegasho. 

eedsii f.g2 (-iiyay, -iisay) Fal, arrin iwm ah oo cidi samaysay in ay natijijo xun kala kulanto gayeysiin. 

eedsiin m.f.dh eeg eedsii. ld eedsiis.

eedsiis m.l ld eedsiin.

eedso f.g3 (-saday, -satay) Fal, arrin iwm samayntooda natiijo xun kala kulmid. 

ęeg m.l.fk 1. ęegga: waqtiga markaa la joogo; imminka, hadda. 2. ęeggayga, ęeggaga iwm: markayga, markaaga iwm. 

eeg¹ m.l 1. Meel laas u eg. 2. Meel la qoday oo biyuhu fariistaan. 

eeg² f.g1 (-gay, -gtay) 1. Qof ama wax indho ku hayn. Tus. “Beerta eeg”. 2. Soo ee.: booqasho ku tegid (meel). Tus. “Cali oo jiraan baan soo eegay”. 3. Ka ee.: halis ka ilaalin. Tus. “Carruurta dabka kaa eeg”. 4. Ku ee.: wax ku tijaabin. Tus. “Albaabka furaha ku eeg”. 5. Isu ee.: isbarbardhigid dad, waxyaabo, arrin iwm. Tus. “Labada qoraal isueeg”. 6. Iska ee.: wax, waxyeelladooda ka foojignaan. 

eegi m.dh (-iyaal, m.l) Meel sarreysa oo si fiican hareeraha looga arki karo. 

eegid m.f.dh eeg eeg². 

eegmo m.dh Daymo; fiiro. 

eel m.l Dhibaato aad u ballaaran. 

eelo m.dh Deero. 

eeraan m.l 1. Socod ama orod badan. 2. Ee. ah: nooc geela ka mid ah oo dhaadheer. 

eeraarin m.l (bot.) Geed faalala oo leh xidido laga sameeyo xargaha adag sida dawliska iwm. 

eerg m.l (-gag, m.l) (fiis.) Halbeegga C.G.S. ee tamarta. 1 eerg = 10 juul. 

eeri m.l Koob weyn oon dheg lahayn oo muqmadda lagu dhigo. 

eeridhaban m.l.u ld eridhaban.

eeriggo'an m.l/dh ld geeriggo'an. 

eersad m.l ld eersasho.

eersasho m.f.dh eeg eerso. ld eersad, eersi.

eersi m.l ld eersasho.

eerso f.g3 (-saday, -satay) Dhibaato dhacday cid u aanayn. Tus. “Muraayadihii iga jabay Axmed baan u eersanayaa”. 

eex m.dh Garsoor aan caddaalad lagu fulin oo cid xaqeeda lagu seejiyo. ld eexo¹.

eexasho m.f.dh eeg eexo². 

eexayn m.dh eeg eexee. 

eexaysasho m.f.dh eeg eexayso. ld eexaysi.

eexaysi m.l ld eexaysasho.

eexayso f.g3 (-stay, -satay) Eex iyo dan moodid. 

eexee f.g2 (-xeeyay, -xaysay) Eex iyo dan moodid. 

eexi f.g2 (-iyay, -isay) Samafal gaar ah (qof u) falid; u turid. 

eexin m.f.dh eeg eexi. ld eexis.

eexis m.l ld eexin.

eexlow m.l (-wyo, m.dh) Qof eex badan. 

eexo¹ m.dh ld eex. 

eexo² f.mg3 (-xday, -xatay) Eex ku kicid (cid). 

eey¹ m.l (-eey/-yo, m.dh) (c.nafl.) Naasley dab joog ah, yeyda ay isku bah yihiin, hilib cun ah, oo loo adeegsado ugaarsiga iyo ilaalinta guryaha, xoolaha, beeraha iwm. ld ey¹.

eey² m.dh (-eey/-yo, m.dh) Eey dheddig ah. ld eeyad, ey².

eey³ e.d Erey dareen: ehi!, oh! ld eeyaa.

eeyaa e.d ld eey³.

eeyad m.dh ld eey².

eg f.mg4 (ekaa, ekayd) 1. Arrin in la yeelo ku wanaagsan ahaansho. Tus. “Waxaa eg in salaadda waqtigeeda la tukado”. 2. Ku e.: wax aan meel dhaafin ahansho. 3. U e.: wax, wax kaale ay qaabka isaga mid yihiin ahaansho. 4. La e. ama le'eg: wax, wax kale la jin ah ahaansho. 

eger m.dh ld igar. egsosfeer m.l (c.fal.) Gibilka ugu fog atmoosfeerka dhulka. 

ehel m.l Qaraabo, sokeeye, xigto. ld ahal, ahalo, ehelo.

ehelakhayr m.l (-rro, m.dh) ld ehelukhayr.

ehelnimo m.dh Ehel ahaansho. 

ehelo m.dh ld ehel.

ehelukhayr m.l (-rro, m.dh) Qof caadeystay samaynta xumaha oo aan ku dhaqmin caqiidada islaamkaa. ld ehelakhayr, ehlukhayr.

ehelunnaar m.l (-rro, m.dh) ld ahlunaar.

ehlakhayr m.l ld ehelukhayr.

ehlukhayr m.l ld ehelukhayr.

ekaad m.l ld ekaansho (1).

ekaan m.f.dh eeg eg. ld ekaansho (2).

ekaansho m.l/dh eeg ekow. ld Ekaad; ekaan.

ekayn m.f.dh eeg ekee. 

ekaysii f.g2 (-iiyay, -iisay) Wax isle'eg ama wax kale u eg, ka dhigid. 

ekaysiin m.f.dh eeg ekaysii. 

ekee f.g/mg2 (-keeyay, -kaysay) 1. Xolo meel ku caashaqid. 2.(f.g) Labo wax ama ka badan wax isle'eg ka dhigid. 3. (f.mg) Ku e.: wax meel ku joojin. 4. (f.mg) Isu e.: wax qaabkiisa isu yeelid. 

ekinokookas m.l (baay.) Deriskunoole ka mid ah qaybta “Tapeworms” dhererkiisu gaaro 8 mm. 

ekisrey m.l (fiis.) Fallaaro elektaromagneetiyeed oo leh dherermowjadeed aad u gaaban (beyond the ultraviolet) kuwaaso leh awood weyn oo ay ku dhex galaan walaxda uusan ifku dhex mari karin. Fallaraha ekis waxay sameysmaan marka elektaroons tamar aad u sarreysa leh ay ku dhacaan maaddo. Waxa loo isticmaala cuduraqoonsi ee farsamada raadiyo- graafiga iyo noocyada qaarkood raajo ku daaweynta. 

ekistarasistol m.l (daaw.) Garaac wadne oo ka bilowdey meel ahayn halkuu caadi ahaan ka bilawanjiray, “Sinoatrial node”. 

ekogaraafi m.l (-iyo, m.dh) (daaw.) Farsamada adeegsata mawjadaha ultarasawndiga ah si loo darso qaabka gudaha ee jirka. 

ekokardiyogaraafi m.l (daaw.) Isticmaalka mawjado ultrasawnd ah si loo ogaado shaqada iyo garaaca wadnaha. 

ekow f.mg3 (-kaaday, -kaatay) 1. Xoolo meel ku baahid. 2. Ku e.: meel ku sugnaan. 3. U e.: wax, wax kale muuqaalkiisa leh noqosho. 4. La e.: wax, wax kale la jin ah noqosho. 

elegtroonig m.l Habab kala duwan oo ay adeegsadaan aaladaha elegtaroonka ku shaqeeya sida raadarada, telefeeshinnada, combiyuutarka iwm. ld eletaaroonig, eletroonig.

elektarogardiyogaraam-(EKG) m.l (-myo, m.dh) (daaw.) (EKG) Ku qorista, shaqo koronteedka wadnaha warqad socota dusheed. 

elektaroon m.l (-nno, m.dh) (fiis.) Saxar saleed sita saldanab tabaneed. 

elektaroon-kaaftoon m.l.u (-nno, m.dh)(kiim.) Elektaroon dibedeedka atamka ee ka qayb gala samaynta dabarrada kiimikaad. 

eletaaroonig m.l ld elegtroonig.

eletroonig m.l ld elegtroonig. 

elji m.l (-iyo, m.dh) Goodir lab oo aad u da' weyn. 

embolas m.l (-syo, m.dh) (daaw.) Walax, sida: xinjir, dufan, hawo, xabka ilamaha, dhiigaa raaca ka dibna ku joogsada meel oo xididka awda; dhiiggana halkaas wareegiisa ku joojiya. 

emen m.dh Meel jiq ah oo dhirtu ku badantahay kuna fiican ku dhuumashada, badanaana dugaagga aan laga waayin. 

emfiseema m.l (daaw.) Ereygu wuxu ka soo jeedaa gariig micnihiisuna waxa weeye “dabeyl gashay soohyada” waxaase loo isticmaalaa xaalad cudur gaar u ah sambabada taaso ay keentay jiidmadii iyo isku soo roorkii (elasticity) sambabada oo luntay. Waxa yaraada isdhaafshadii O2 iyo CO2 markas waxaa timaadda dhibaato neefsasho. 

endoorfiino m.l (baay.) Dareen-mootiye bebtoyd ah oo laga helo qanjidhka bituwitary iyo haybutalmaska, kaasi oo leh astaamaha kaar jebiyaha. 

engeg¹ m.l Wax aan qoyanayn. 

engeg² f.mg1 (-gay, -gtay) Wax qoyanaa qalalid. 

engegan f.mg4 (-gnaa, -gnayd) Wax qalalay ahaansho. 

engegid m.f.dh eeg engeg². 

engegnaan m.f.dh eeg engegan. ld engeg- naansho.

engegnaansho m.l/dh ld engegnaan. 

engegsad m.l ld engegsasho.

engegsan f.mg4 (-naa, -nayd) Wax engegay ahaansho. 

engegsanaan m.f.dh eeg engegsan. ld engegsanaansho.

engegsanaansho m.l/dh ld engegsanaan.

engegsasho m.f.dh eeg engegso. ld engegsad, engegsi.

engegsi m.l ld engegsasho.

engegso f.mg3 (-saday, -satay) Wax qoyan qalalsasho (cid). 

engeji f.g2 (-iyay, -isay) Wax qoyaan ka qalajin. 

engejin m.f.dh eeg engeji. ld engejis.

engejis m.l ld engejin.

entameeba m.dh (baay.) Nooc ameebaha ka mid ah oo qaarkood deriskunool yahay siiba qaybta dheefshiidka ee dadka. “E. Histolytica” wuxu dhexgalaa oo baabi'iyaa xiidmaha isagoo keena xundhur iyo daloolinta xiidmaha, wuxuuna ku fidi karaa beerka oo ay ku sameeysmi karto malax. 

eraley m.dh ld eriley (1).

eralow m.l ld erilow.

ered m.l (-dyo, m.dh) Awood qofka Eebbe siiyo oo habaarkiisa iyo ducadiisuba kacdo. 

ereg¹ m.dh Wax cid si ku-meelgaar ah loogu dhiibto. 

ereg² f.g1 (-rgay, -regtay; -rgi) Ereg u bixin, u dhiibid. 

erey m.l (-yo, m.dh) 1. Dhawaaq kasta oo weer ka mid ah oo macne lagu garto gudbiya; kelmed. 2. Muran aan loo bogin. 

ereybixi f.mg2 (-iyay, -isay) Ereyo cusub samayn. 

ereybixin¹ m.f.dh eeg ereybixi. 

ereybixin² m.dh 1. (nax.) Siinta magac u gaar ah laa siiyo farsamo; fikrad, cilmiyeed iwm. 2. Wadajirka ereyo u gaar ah hal bed aqooneed ama farsamo. 

erey-dareen m.l (nax.) Cod muujinaya hadlaha shucuurtiisa sida yaab, naxdin farxad iwm. Tus. “Ba'a!”, “Alla hayow!”. 

ereyfur m.l (nax.) Wadajirka ereyo u gaar ah hal bed aqooneed ama farsamo, iyadoo erey walba la qeexayo waxa uu yahay. 

ergan f.mg4 (-naa, -nayd) Wax la ergay ahaansho (xoolo, alaab iwm). 

erganaan m.f.dh eeg ergan. ld erganaansho. 

erganaansho m.l/dh ld erganaan.

ergasho m.f.dh eeg ergo. 

ergee f.g/mg2 (-geeyay, -geysay) Farriin, war iwm tol, qolo dawlad iwm u qaadid. 

ergey m.l (-go, m.dh) 1. Qof farriin, war ama arrin gaar ah loo dhiibo oo tol, qolo ama dawlad gaarsiiya. 2. Qof loo doortay inuu dal kale wakiil uga noqdo wadankiisa. Tus. “Saalax waa ergeyga soomaaliya u jooga jimciyadda quruumaha ka dhexeysa”. 

ergeyn m.f.dh eeg ergee. 

ergeysan f.mg4 (-snaa, -snayd) 1. Wax la oggoladay ahaansho (farriin, arrin iwm). 2. Wax ergo loo dhiibto ahaansho (farriin, arrin iwm). 

ergeysasho m.f.dh eeg ergeyso. 

ergeysii f.g2 (-iiyay, -iisay) Wax ergo ahaan cid u siin. 

ergeysiin m.f.dh eeg ergeysii. 

ergeyso f.mg3 (-stay, -satay) Ergey dirasho. 
 
ergi f.lg2 (-iyay, -isay) Xoolo, alaab iwm. in muddo ah cid siin. 

ergid m.f.dh eeg ereg². 

ergin m.f.dh eeg ergi. ld ergis.

ergis m.l ld ergin.

ergisan f.mg4 (-snaa, -snayd) Wax la ergey ahaansho. 

ergisasho m.f.dh eeg ergiso. 

ergisnaan m.f.dh eeg ergisan. ld ergisnaansho. 

ergisnaansho m.l/dh ld ergisnaan.

ergiso f.g3 (-stay, -satay) Xoolo alaab iwm ereg u dhiibasho ama u qaadasho. 

ergo¹ m.dh.w 1. eeg ergey. 2. Dhambaal nabad lagu doonayo. 

ergo² f.g3 (-gaday, -gatay) Ereg u qaadasho ama u dhiibasho (wax). 

ergoo f.mg3 (-ooday, -ootay) Ergo aadid. 

ergood m.f.l eeg ergoo. 

eri¹ m.l 1. ld ari. 2. Cayrinta la cayriyo xoolo, dad, baabuur iwm. 

eri² m.l ld eryid.

eri³ f.g1/2 (-ryay, -riday/risay; -ryi) 1. Wax cayrin. 2. Nafley meel ay ku noolayd in ay joogto u diidid. 3. Ku e.: dalool wax ku librin. 

eridhaban m.l.u Hal dhashay oo ilmihii laga reebay. ld eeridhaban.

eriley m.dh (-yo, m.l/dh) 1. ld eraley. Naag qaylo badan oo dad la dhaqankeedu xunyahay. 2. Dadka ariga dhaqda. 

erilow m.l (-wyo, m.dh) Nin qaylo badan oo dad la dhaqankiisu xunyahay. ld eralow.

erin m.dh ld eryid.

erkeg¹ m.l (-nno m.dh) ld irkig¹. 

erkeg² f.mg1 (-gay, -gtay) ld irkig².

erkegid m.dh ld irkigid. 

erkegsan f.mg4 (-naa, -nayd) ld irkigsan. 

erkegsanaan m.dh ld irkigsanaan. 

erkegsanaansho m.l/dh ld irkigsanaan.

eryad m.l ld eryasho.

eryasho m.f.dh eeg eryo. ld eryad.

eryid m.f.dh eeg eri³. ld eri², erin.

eryo f.g3 (-yaday, -yatay) Wax ordayo cayrin. 

eryoo f.g3 (-ooday, -ootay) Wax ordaya cayrsasho. 

eryood m.f.l eeg eryoo. 

etooloji m.l (baay.) Barashada bayoolajiga asawga xayawaanka. 

exayso f.g3 (-stay, -satay) Dan awgeed wax u doorasho (cid). 

ey¹ m.l ld eey¹.

ey² m.dh ld eey².

eyddin m.dh (-imo, m.l) 1. Xanuun daran oo saableyda wareema; oof. 2. Noocyada geela mid ka mid ah. 3. Meesha qodaxdu muddo nabar ka samaysan. 4. Tolliin gacmeed ka horreeya tolliinka harqaanka. 

eydhis m.l (daaw.)(AIDS) Cudur uu keeno fiirus wuxuuna ku yimaadaa fiiruska oo baabi'ya qaybhoosaad ka mid ah unugyada “linfosaytis” la yiraahdo taaso keenta hoos u dhicid difaaca jirka. E.ku, sida badan, wuxu ka mid yahay cudurrada galmada. 

eyfaad¹ m.l Arrin murugsan daawo u helid. ld eynfaad¹.

eyfaad² f.g1 (-day, -dday) Dhibaato culus awgeed la dalaabid. ld eynfaad².

eyfaadid m.f.dh eeg eyfaad². ld eynfaadid.

eyfaadsan f.mg4 (-naa, -nayd) Wax eynfaad ku dhacay ahaansho (qof). ld eynfaadsan.

eyfaadsanaan m.dh ld eyfaadsanaansho, eynfaadsanaan, eynfaadsanaansho.

eyfaadsanaansho m.l/dh ld eyfaadsanaan.

eymaanyo m.l 1. Nooc kalluunka ka mid ah oo hoosta isaga dhejiya maraakiibta, qubada iwm si uu cunto uga helo. 2. Nooc boolaboolada ka mid ah. 

eynaad m.l (bot.) Geed leh caleemo yaryar, qodxo gaagaaban, ur silloon iyo asal guduudan; tarraxo. ld eynood.

eynfaad¹ m.l ld eyfaad¹.

eynfaad² f.mg1 (-day, -dday) ld eyfaad².

eynfaadid m.dh ld eyfaadid.

eynfaadsan f.mg4 (-naa, -nayd) ld eyfaadsan.

eynfaadsanaan m.dh ld eyfaadsanaan.

eynfaadsanaansho m.l/dh ld eynfaadsanaan.

eyni m.l Cumri; qeyr; da'. 

eynood m.l ld eynaad.

eysin¹ m.l (-nno, m.dh) Wiilka walaashu dhasho. 

eysin² m.dh (-nno, m.dh) Gabadha walaashu dhasho. 


