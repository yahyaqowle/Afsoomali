c (ca') m.dh Xarafka saddexaad ee alifka soomaaliga, waana shibbane. 

caabaq¹ m.l ld caabuq¹.

caabaq² f.g1 (-qay, -qday) ld caabuq³.

caabaqid m.dh ld caabuqid.

caabbi¹ m.l ld caabbiyid.

caabbi² f.g1/2 (-iyay, -iday/-isay; -iyi) 1. Adakayn, xajin. 2. Iska c.: iska celin. 

caabbin¹ m.dh ld caabbiyid.

caabbin² m.l (fiis.) Summad: R. Saamiga keyd faraqa ee geftinnada gudbiye iyo qulqulka danabka ee dhexmaraya gudbiyaha. Sidaas awgeed, caabbi waa caabbirka hakinta qulqulka danabka. R = V/I taas oo V ay tahay keyd faraqa, I ay tahay qulqulka danabka. Caabbiga waxa lagu cabbiraa oom (omega). 

caabbin³ m.dh (taar.) Iska caabbin cadow ama weerar dagaal, ficil ay dadku ku qaadaan si ay u helaan xornimo, ama iskacelin weerar. 

caabbiri m.l (-iyo, m.dh) Jaadadka doonyada shiraaca leh midda ugu yar oo qaadi karta toddobaatan ilaa afar boqol jawaan. 

caabbis m.l ld caabbiyid.

caabbiye m.l (-yayaal, m.l/dh) (fiis.) Qayb ka mid ah qalab danabeed oo leh caabbi, laguna doortey isticmaalkeed astaantaas awgeed. 

caabbiyid m.f.dh eeg caabbi². ld caabbi¹, caabbin, caabbis.

caabid¹ m.l (-diin/-dyo, m.dh) C. ah: qof muslin ah oo diinta sida ay tahay ugu dhaqma. ld caabud¹.

caabid² f.g1 (-day, -dday) Ilaah u tukasho ama ka cabsasho. ld caabud².

caabidid m.f.dh eeg caabid². ld caabudid.

caabidnimo m.dh Caabid ahaansho. ld caabudnimo.

caabud¹ m.l ld caabid¹.

caabud² f.g1 (-day, -dday) ld caabid².

caabudid m.dh ld caabidid.

caabudnimo m.dh ld caabidnimo.

caabuq¹ m.l 1. Hurgumidda meel dhaawac ah; fasas. 2. C. ah: nafley xoog lahayd oo jirro, nafaqo darro awgeed la tabar darreysay. ld caabaq¹.

caabuq² m.l (daaw.) Halaamacoodka caloosha iyo mindhicirka sida badan waxa keena fiirus ama baktiiriya ama cunno sumow; wuxuuna keenaa matag iyo shuban. 

caabuq³ f.mg1 (-qay, -qday) 1. Meel dhaawac ah hurgumid. 2. Nafley tabar darreyn jirro, nafaqo darro iwm awgeed. 

caabuqid m.f.dh eeg caabuq³. ld caabaqid.

caabuqtire m.l (-rayaal, m.l/dh) (baay.) Walax laga helo noolayaasha yaryar gaar ahaan mooldiska, kuwaas oo baabi'iya ama joojiya koritaan noolayaal kale oo ilima-aragtay ah gaar ahaan bakteeriyada iyo fangiga cudurrada faafiya. Caabuq- tirayaasha caanka ah waxa ka mid ah: beenasaliin, istarabtumaysiin iyo tetrasay-kalin. 

caac f.mg1 (-cay, -cday) Nafley, roob badan dhaxan leh ku qarqarid. 

caaci f.g2 (-iyay, -isay) Ugaar dabin loo dhigay dhankiisa u eryid iyadoo qaylo iyo sawaxan la samaynayo. 

caacid m.f.dh eeg caac. caacin m.f.dh eeg caaci. 

caad¹ m.l (-dad, m.l) 1. Xayaabo daruur ah oo meel sare ka muuqata. 

caad² m.l (daaw.) Xuub cad oo isha qaybteeda madow fuula oo aragga yareeya. 

caad³ m.dh 1. Meel dhagax ballaaran oo siman leh oo ciid ku hareereysantahay oo biyaha celisa. 2. C.daas joog/c.daas mar: wax buux ah (weel); qof fiican. 

caadaqaatannimo m.dh Caadaqaate ahaansho. 

caadaqaate m.l (-tayaal, m.l/dh) 1. Qof samaanyaha qaata. 2. Qof hunguri xun. 

caadaysad m.l ld caadaysasho.

caadaysasho m.f.dh eeg caadayso. ld caadaysad, caadaysi.

caadaysi m.l ld caadaysasho.

caadayso f.g/mg3 (-stay, -satay) Wax caado ka dhigasho. 

caadbax¹ m.l ld caadbixid.

caadbax² f.mg1 (-xay, -xday; -bixi) 1. Soo c.: bannaan u soo bixid; muuqasho. 2. Soo c.: qof daacad ah ahaansho. 

caadbixid m.f.dh eeg caadbax². ld caadbax¹.

caaddifad m.dh ld caaddifo.

caaddifi m.l/dh (-fiin, m.dh) 1. C. ah: qof si fudud iyo ka fiirsasho la'aan wax ku xalliya. 2. Dabci dadka qaarkii yeesho oo ah fudayd iyo ka fiirsi la'aan wax lagu xalliyo. 

caaddifo m.dh Dareen u nuglaansho waxa qof ku dhaca ama uu sameeyo. ld caaddifad.

caaddil m.l (-liin/-llo, m.dh) Qof dadka marka uu u garnaqayo aan u kala eexan. 

caaddilnimo m.dh Caaddil ahaansho. 

caadgoror m.l Roob yar oo ka yimaada daruuraha caadka ah; shuux. 

caadi m.l.kh C. ah: Wax sidii lagu yiqiin ah. 

caadinnimo¹ m.dh Caadi ahaansho (wax). 

caadinnimo² m.dh (kiim.) Tirada garaam isudhigan ee ku jirta hal disimitir oo saddex jibbaaran (Idm3=IL) oo milan ah. 

caadiyaal m.l.kh ld caadyaal.

caadla'aan m.dh 1. Xasilloon ahaansho (cir). 2. Caddaan; xaqiiqo. 3. C. ah: xasilloon (cir). 4. C. ah: Wax saafi ah; wax caddaan ah. 

caado m.dh (-ooyin, m.l) 1. Fal bulsho joogteysato kuna dhaqanto. 2. Fal qof si joogta ah ugu dhaqmo. 3. Dhiig ka yimaada haweenka bishiiba hal mar; dhibaad; xiso; xayl. 

caado-immaansho m.dh (c.baay.) Xilliga caadadu ka timaaddo qofka dumarka ah, oo baaluqday oo aan uur lahayn sida caadiga ahna bishiiba waa mar inta ay wax iskabeddeleyaan. 

caado-raacnimo m.dh Ixtiraam weyn ee caadada ku saabsan. 

caadoxanuun m.l Caadada dumarka oo la timaadda dhib iyo xanuun. 

caadyaal m.l.kh C. ah: wax aan qarsoonay oo si bayaan ah u muuqda. ld caadiyaal.

caadyaalnimo m.dh Caadyaal ahaansho (Ilaahay). 

caafi f.g2 (-iyay, -isay) Cid caafimaad siin (Eebbe). 

caafimaad¹ m.l Cudur iyo jirro la'aan. 

caafimaad² f.mg1 (-day, -dday) Cudur, jirro iwm ka bogsasho. 

caafimaad-beeleed m.l (-yo, m.dh) (daaw.) Ka hortag cudur ama horumarin caafimaad oo ka baxsan isbitaal oo khuseeya xannaanada bulshada ama qayb ka mid ah bulshada sida: carruurta, dumarka iyo waayeelka. Hawshaas oo lagu fulinayo baaritaan takhtareed iyo sheybaar joogto ah. 

caafimaaddarro m.dh Xaaladda nafley jirran ku sugan tahay. 

caafimaadi f.g2 (-iyay, -isay) Nafley caafimaad siin (Ilaah). 

caafimaadid m.f.dh eeg caafimaad². 

caafimaadin m.f.dh eeg caafimaadi. 

caafimaadqab¹ m.l Xaalad caafimaad leh oo nafley ku sugnaato. ld caafimaadqabid.

caafimaadqab² f.mg1 (-bay, -btay) Xaalad cafimaad ku sugnaan. 

caafimaadqabid m.f.dh eeg caafimaadqab². ld caafimaadqab¹.

caafimaadsan f.mg4 (-naa, -nayd) Wax caafimaad leh ahaansho. 

caafimaadsanaan m.f.dh eeg caafimaadsan. ld caafimaadsanaansho.

caafimaadsanaansho m.l/dh ld caafimaadsanaan.

caafin m.f.dh eeg caafi. ld caafis.

caafis m.l ld caafin.

caafiyad m.dh Xaalad cudur la'aan ee ay nafley ku sugnaato; fayoobi. ld caafiyo.

caafiyo m.dh ld caafiyad.

caag¹ m.l (-gag, m.l) 1. Adke loodsame ah, si fudud u gubta oo waxyaabo badan laga sameeyo. 2. (-gag, m.l) Wax kasta oo balaastiig ka sameysan. 3. Meel yara godanoo biyo qabatin leh. 

caag² m.l (kiim.) Walax loo yeeli karo qaab marka la adeegsado kul ama cadaadis. Caagagga badankooda waxa laga sameeyaa “xabko” macmal ah oo la tarmiyey. 

caag³ f.mg1 (-gay, -gtay) Ka c.: gasiin iwm dhaqan awgiis uga go'id. 

caaggan f.mg4 (-naa, -nayd) 1. Wax gasiin iwm dhaqan awgiis uga go'ay ahaansho. 2. Ka c.: ka reeban. 

caagganaan m.f.dh eeg caaggan. ld caagga- naansho.

caagganaansho m.l/dh ld caagganaan. 

caagid m.f.dh eeg caag³. 

caa'ilo m.dh.u (-ooyin m.l) Qoys, qaraabo. 

caaji f.g2 (-iyay, -isay) Qof in uu wax ka caago gayeysiin. 

caajin m.f.dh eeg caaji. 

caajis¹ m.l (-siin/-syo, m.dh) 1. Firfircooni la'aan; wahsi; daal. 2. C. ah: qof hawl nacayb, wahsi badan. ld cajis¹.

caajis² f.mg1 (-say, -stay) Hawl qaban waayid; ka wahsasho; daal iyo cagajiid wax ku qabasho bilaabid; soo tabaryarayn. ld cajis².

caajisad m.dh (-do, m.l) Haweenay wahsi iyo hawl nacayb badan. ld cajisad.

caajisan f.mg4 (-snaa, -snayd) Qof caajis ah noqosho. ld cajisan.

caajisi f.g2 (-iyay, -isay) Qof cajis ka dhigid. ld cajisi.

caajisid m.f.dh eeg caajis². ld cajisid.

caajisin m.f.dh eeg caajisi. ld cajisin.

caajisnaan m.f.dh eeg caajisan. ld caajisnaansho, cajisnaan, cajisnaansho.

caajisnaansho m.l/dh ld caajisnaan.

caajisnimo m.dh Caajis ahaansho. ld cajisnimo.

caal¹ m.l Cudur lo'da, idaha ka barariya caloosha oo uu keeno gooryaan caloosha kaga dhashay. 

caal² m.dh (-lyo, m.l) Harag dheer, balaqsan oo lo'da luqunteeda dhinaca hoose ka laallaada. 

caal³ f.mg1 (-aalay, -aashay) Lo' ama ido cudur caloosha ka barariya ku dhicid. 

caalam m.l ld caalan.

caalami m.l.kh 1. C. ah: wax caalamka oo dhan ka dhexeeya ama wada yaqaan. 2. C. ah: shay tayadiisu aad u wanaagsantahay. 

caalaminnimo m.dh Caalami ahaansho. 

caalan m.l Dunida iyo waxa ku nool oo dhan. ld caalam.

caalgab f.mg1 (-bay, -btay) Ka c.: Karti iyo awood wax lagu qabto waayid. 

caalgabid m.f.dh eeg caalgab. 

caalhel f.mg1 (-elay, -eshay) 1. U c.: arrin xal u helid. 2. Ka c.: cid arrin yeelsiin. 

caalhelid m.f.dh eeg caalhel. 

caali f.g2 (-iyay, -isay) 1. Neef lo' ah si loo gowraco luquntiisa fidin. 2. Is c.: nafley, wax suuxsan ama liita iska dhigid. 

caalid m.f.dh eeg caal³. 

caalim m.l (-miin, m.dh) ld caalin¹.

caalin¹ m.l (culimmo/culummo, m.dh) 1. Qof aqoon badan u leh cilmiga. 2. Qof muslin ah oo diinta Islaanka aqoon sare u leh. 

caalin² m.f.dh eeg caali. 

caallannimo m.dh Caalle ahaansho; nacasnimo. 

caalle m.l (-layaal, m.dh) Qof aad u garaad yar; segeger. 

caallir¹ m.l Hurgumidda meel dhaawac ah; fasas; caabuq. ld caallirid.

caallir² f.mg1 (-ray, -rtay) Meel dhaawac ah hurgumid. 

caallirid m.f.dh eeg caallir². ld caallir¹.

caallirsan f.mg4 (-naa, -nayd) Meel dhaawac ah wax caallir ah ahaansho. 

caallirsanaan m.f.dh eeg caallirsan. ld caallirsanaansho.

caallirsanaansho m.l/dh ld caallirsanaan.

caalqaadad m.l ld caalqaadasho.

caalqaadasho m.f.dh eeg caalqaado. ld caalqaadad.

caalqaado f.mg3 (-aatay, -aadatay) Arrin u hoggaansamid awood la'aan awgeed. 

caalsaar¹ m.l Nuujinta neef irmaani uu nuujiyo canug uu dhalay oo meel ku xiran. ld caalsaarree (1).

caalsaar² f.g1 (-ray, -rtay) Neef irmaan ilmihiisa oo meel ku xiran nuujin. ld caalsaaree (1).

caalsaarad m.l ld caalsaarasho.

caalsaarasho m.f.dh eeg caalsaaro. ld caalsaarad.

caalsaarayn m.f.dh eeg caalsaaree. ld caalsaarays.

caalsaarays m.l ld caalsaarayn.

caalsaare m.l (-rayaal, m.dh) 1. ld caalsaar¹. 2. Qori barta shiishka xabbad kor uga kaca. 

caalsaaree f.g2 (-reeyay, -reysay) 1. ld 

caalsaar². 2. Qori, xabbad barta shiishka kor uga qaadid. 

caalsaarid m.f.dh eeg caalsaar². 

caalsaaro f.g3 (-rtay, -ratay) Neef irmaan caalsaar samayn. 

caalwaa¹ m.l 1. Karti iyo xoog uu wax ku qabto la'. 2. ld caalwaayid.

caalwaa² f.mg1 (-aayay, -ayday; -aayi) Tabar iyo awood arrin wax lagaga qabto waayid. 

caalwaayid m.f.dh eeg caalwaa². ld caalwaa¹ (2).

caam m.l.kh C. ah: wax guud ahaaneed oo dad badan u dhexeeyo. 

caambax f.mg1 (-xay, -xday; -bixi) Ku c.: qof wax caan ku noqosho. 

caambixid m.f.dh eeg caambax. 

caamnimo m.dh Caam ahaansho. 

caamo m.dh.u 1. Dad aan wax qori karin waxna akhrin karin. 2. Qof muslin ah oo diinta Islaanka aqoon badan u lahayn. 

caan m.l.kh C. ah: wax dad badani yaqaan. 

caanacaso m.dh Caano xoolaad ama haween oo aan nafaqo lahayn. 

caanad m.dh (-ddo, m.dh) Lacag ka mid ah sarrifka rubbiyada oo qiimaheedu yahay toban senti. 

caanaddiid¹ m.l 1. C. ah: waqtiga barwaaqada qofka caanaha dhami kari waayay, markay ku keliyaysteen. 2. ld caanadiidid.

caanaddiid² f.mg1 (-day, -dday) Waqti barwaaqo ah, caano dhami waayid. 

caanaddiidid m.f.dh eeg caanaddiid². ld caanadiid¹ (1).

caanaddiiq¹ m.l Dad caanaha xoolaha suuqa u iib geeya. ld caanateel¹, caanateelley, caanooley (1).

caanaddiiq² f.g/mg1 (-qay, -qday) Dad, caanaha xoolahooda suuq u iib geeyn. 

caanaddiiqid m.f.dh eeg caanaddiiq². ld caanaddiiqis.

caanaddiiqis m.dh ld caanaddiiqid.

caanaggaleen m.l.u Xididdada caanuhu maraan ee candhada xoolaha. 

caanaggocato m.dh 1. Nooc ka mid ah cayayaanka oo u eg doorshaanka. 2. Cudur jirka dadka ku dhaca oo nabarro cuncun leh u yeela. 

caanalahar m.dh Neef xoolaad oo ay adagtahay in caanaha laga dhammeeyo. 

caanaley m.dh ld caanooley.

caanallul1 m.dh Cayayaan yar oo sida doorshaanka qolof adag leh oo inta hadba istaaga, salka dhulka la dhacdhaca. 

caanallul2 m.l ld caanolul; caanarrux, caanarruxato.

caanammaal m.l Labada waqti ee xoolaha la maalo (fiid iyo subax middood). 

caanammacays m.l ld caanammaceeye.

caanammaceeye m.l Geed maygaagga u eg oo lagu culo haamaha iyo dhiilaha iwm. ld caanammacays.

caanammiir m.l Qalab caanaha lagu miiro. 

caanannuug m.l/dh (-gyo, m.dh) Ubad naasley oo aan weli naaska hooyadii ka go'in; naasnuug. 

caanannuugnimo m.dh Caanannug ahaansho. ld caanonnuugnimo.

caanannuuji f.g2 (-iyay, -isay) Caano nuujiin; caanosiin. 

caanannuujin m.f.dh eeg caanannuuji. 

caanaqub m.dh.u Naasley caws ku nool ah, qodxo dhaadheer oo mardimo caddaan iyo madow isku xiga dusha ku leh; kashiito; yaadaddo; dhiddo. 

caanarrux m.l ld caanallul².

caanarruxato m.dh (-ooyin, m.l) ld caanallul².

caanateel¹ m.l 1. ld caanaddiiq 1. 2. C. ah: xoolo lagu dhaqo meel u dhow tuulo ama magaalo si caanahooda loo suuqgeeyo. 3. C. ah: qof dhaqa xoolahaas. 3. ld caanateelid.

caanateel² f.g1 (-eelay, -eeshay) Meel magaalo ama tuulo u dhow xoolo ku dhaqid si caanahooda loo suuq geysto. ld caanaddiiq².

caanateelid m.dh eeg caanateel². ld caanaddiiqid, caanateel¹ (3), caanateelis.

caanateelis m.dh ld caanateelid.

caanateelley m.dh ld caanaddiiq¹.

caanateyn m.l ld caanteen.

caanaxaraarshe m.l Nagaar xoolaha daaqa caanahooda kharaar noqdaan. 

caanayn m.f.dh eeg caanee. 

caanee f.g2 (-neeyay, -naysay) Caano wax ku darid. 

caaneeye m.dh Iniin meseggo ama galley inta aysan habuuq noqon. 

caaneeyo m.dh Caanaha laga saaro burcadka marka la shiilo. ld caaney, caanooyo.

caaney m.dh ld caaneeyo.

caaneysasho m.dh (c.nafl.) Caano soo deynta qanjirrada naasaha oo badanaa bilowda uurka dhammaadkiisa. 

caannimo m.dh Caan ahaansho. 

caano m.l.w 1. Hoore cad, nafaqo leh, la dhammo oo naasleyda dheddig ee irmaan ibaheeda ka yimaadda. 2. Dhacaan cad, layiig ah oo dhirta qaarkeed ka yimaadda marka la turqo. 

caanoddeys m.l Ubadka xoolaha oo caano nuugiddii ka go'ay. 

caanolul m.l Qori kuusan oo marka caanaha la lulayo haanta loo dhigo. 

caanomaallo-isle'eg m.dh (c.fal.) Eray loo adeegsado labada barood oo ay iska gooyaan tub sannadeedka qorraxda iyo sallaxa gooya dhul-baraha; waa sannadkii marka qorraxdu ay bartamaha maalintii ku dul beegantahay badhaha. Waa marka ay ku jiraan labada cirif, isla markaas waa marka meel kasta oo dunida ka mid ahi ay maalmahooda iyo hebeennadodu isla egyihiin - 12 saacadood mid kasta. 

caanonnuug m.l/dh (-yo, m.dh) Ubad xoolaad oo weli nuuga hooyadii. ld caanannuug.

caanonnuugnimo m.dh Caanannuug ahaansho. ld caanannuugnimo. 

caanoole m.l (-layaal, m.l/dh) Nin caanaha ka ganacsada. 

caanooley m.dh 1. ld caanaddiiq 1. Haweeney caanaha ka ganacsata; (u) dad caanaha ka ganaacsada. 2. ld canaaley. Naasley. 

caanooyo m.dh ld caaneeyo.

caanoqaadad m.l Caano-yaraynta xoolo irmaani caana yareeyaan. 

caanteyn m.l Lacag ka mid ah sarrifka rubiyada oo qiimaheedu u dhigmo labaatan senti. ld caanateyn.

caanyee f.g2 (-eeyay, -eysay) 1. Harag caano ku jilcin. 2. Ma daroorsha ka dhigid, agloolid. 3. Waxyaabo aan islahayn isku qasid (arrin). 4. Qof si xun ula dhaqasho. 

caanyeyn m.f.dh eeg caanyee.

caaq m.l.kh (-qyo, m.dh) C. ah qof aad u garaad yar. 

caaqibaxumi m.dh ld caaqibaxumo.

caaqibaxumo m.dh Xaalad aan aayatiinkeedu wanaagsanayn. ld caaqibaxumi.

caaqibayn m.f.dh eeg caaqibee. 

caaqibee f.g2 (-beeyay, -baysay) Wax caaqibo u yeelid. 

caaqibo m.dh 1. Cirib dambeedka qof leeyahey, aayatiin. 2. Waxtar iyo wanaag. 

caaqido m.dh ld caqiido.

caaqil m.l (-liin/-llo, m.dh) 1. Nin caqli badan. 2. (-llo/cuqaal m.dh) Nin bulsho meel ku wada nool u dooratay inuu madax u noqdo; nabaddoon. 

caaqilad m.dh (-dyo, m.dh) Naag caqli badan. 

caaqilnimo m.dh Caaqil ahaansho. 

caaqilo m.dh Ciqaabta Rabbi ee ku dhaca cid cid kale ama wax kale ku gabbood fasha; nabsi. 

caaqnimo m.dh Caaq ahaansho. 

caar m.l 1. Midab baraashirix ah oo lo'da ariga iyo farduhu yeeshaan. 2. Cudur haragga dadka ku dhaca oo baro cadcad u yeela; qawad. 

cąar m.l (-rar, m.l) Xubinta taranka ee ratiga. 

caarad¹ m.l (-dyo, m.dh) 1. Xoolo ama dad wada socda intooda ugu horreysa. 2. Asbuuc, bil sanad iwm billowgiisa. 

caarad² m.dh (-do, m.l) Af fiiqan oo wax mudi kara. 

caarad-dhuub m.l (-byo, m.dh) 1. Wax kasta oo af fiiqan leh. 2. Nooc warmaha ka mid ah oo af fiiqan leh. 3. Nooc ka mid rasaasta oo af fiiqan leh. 

caari¹ m.dh Marka biyaha badda dib berriga uga noqdaan. ld caarid.

caari² f.mg1/2 (-ryay, -riday/risay; -ryi) Biyaha badda, berriga dib uga noqosho. 

caarid¹ m.dh ld caar¹.

caarid² m.dh (-dyo, m.dh) (juqr.) Hirar waa tallantaaliga kicitaanka iyo dhicitaanka ee badda dusheeda, kaas oo dhaca ugu dhawaan maalintii labo jeer waxaana sababa cufisjiidadka dayaxa iyo ka qorraxda oo isna si kan yar u sababa. Badweynnada furan, faraqa u dhexeeya heerarka hirarka sare iyo hirarka gaaban wuxuu ka yaryahay 1 m, laakin badaha gunta gaaban ee qaaradaha saaran faraqu wuxuu gaarayaa in ka badan 6 m, gacannada dhuuban ee hirarka leh waxaa dhici karta faraqu inuu gaaro 15 m ama ka badan. 

caarif m.l (-fiin, m.dh) Nin aqoon dheerad ah leh. 

caarin m.dh ld caaryid.

caariyeysad m.l ld caariyeysasho.

caariyeysasho m.f.dh eeg caariyeyso. ld caariyeysad, caariyeysi.

caariyeysi m.l ld caariyeysasho.

caariyeyso f.g3 (-stay, -satay) Wax caariyo ahaan u qaadasho. 

caariyo m.dh Shay cidi ergato si ay muddo ugu soo dhaqanto. 

caaro m.dh (-ooyin, m.l) 1. Cayayaan siddeed lugood leh, samaysta dabin shabaq ah oo bahallada yaryari ugu dhacaan. 2. Cuncun oogada laga dareemo oo barar leh; cadanyo; xajiin. 

caaroo f.mg3 (-ooday, -ootay) ld caarow.

caaroobid m.f.dh eeg caarow. ld caarood.

caarood¹ m.l ld caaroobid.

caarood² m.l (daaw.) Kahsi muddo gaaban ama muddo dheer oo jirku yeelanayo barbarar wareegsan maqaarka korkiisa cabbirkooduna kala waaweynyahay, cuncun badanna wuu leeyahay; saacado ama ayaamo ayuu jiri karaa. 

caarooti¹ m.l 1. Cir cusub oo daruurihiisa biya ka buuxaan. 2. Meseggo, galley iwm oo sabuul saartay. 3. ld caarootiyid.

caarooti² f.mg1 (-iyay, -iday; -iyi) Biyo meel ku faafid. 

caarootiyid m.f.dh eeg caarooti². ld caarooti¹ (3).

caarow f.mg1 (-oobay, -owday; -oobi) Caaro dareemid (dad ama xoolo). ld caaroo.

caarran f.mg4 (-naa, -nayd) Wax dardartiisii qaba ahaansho; firfircoonaan iyo himmo ka buuxdo. 

caarranaan m.f.dh eeg carran. ld caarranaansho.

caarranaansho m.l/dh ld caarranaan.

caarsii f.g2 (-iiyay, -iisay) Badda si xoog leh wax uga soo jiidid. 

caarsiin m.f.dh eeg caarsii. 

caaryaysad m.l ld caaryaysasho.

caaryaysasho m.f.dh eeg caaryeyso. ld caaryaysad, caaryeysi.

caaryaysi m.l ld caaryaysasho.

caaryayso f.mg3 (-stay, -satay) Weel, maro iwm mardhacyo uskag ah yeelasho. 

caaryid m.f.dh eeg caari². ld caarin.

caaryo m.dh Uskag caddaan xigeen ah oo weel, dhar iwm yeeshaan marka ay muddo meel ku huursanaadaan. 

caashacarrabdheer m.dh Qaansarroobaad; jeegaan. 

caashaq¹ m.l 1. ld cishqi. Kalgacal qoto dheer oo aadanaha labkiisa iyo dheddigiisa dhex mara; jacayl. 2. ld caashaqid.

caashaq² f.g1 (-qay, -qday) 1. Qof mid kale oo cayntiisa ka duwan kalgacal qoto dheer u hayn. 2. Ku c.: markab, baabuur, xoolo iwm meel wejigooda ku aaddin. 

caashaqan f.mg4 (-qnaa, -qnayd) Ku c.: markab, baabuur, xolo iwm meel lagu caashaqay ahaansho. 

caashaqasho m.f.dh eeg caashaqo. 

caashaqid m.f.dh eeg caashaq². ld caashaq¹ (2).

caashaqnaan m.f.dh caashaqan. ld cashaqnaansho.

caashaqnaansho m.l/dh ld caashaqnaan.

caashaqo f.g3 (-qday, -qatay) Ku c.: markab, baabuur, xoolo iwm meel ku abbaarasho. 

caashaqsan f.mg4 (-naa, -nayd) Qof, wax caashaq hayo ahaansho. 

caashaqsanaan m.f.dh eeg caashaqsan. ld caashaqsanaansho.

caashaqsanaansho m.l/dh ld caashaqsanaan.

caasi¹ m.l (-iyaal/-iyiin/-iyo, m.dh) 1. Qof wixii Eebbe faray aan fulin. 2. Qof waalidkii aan addeecin. 3. Qof madax adag, diiddo badan. 

caasi² f.g/mg1/2 (-iyay, -iday/-isay; -iyi) 1.(f.g) Cid eed iyo haaraan u jeedin. 2. Ku c.: qof,wixii Eebbe faray fulin waayid. 3. Ku c.: qof waalidkii addeeci waayid. 

caasimad m.dh (-do, m.l) Magaalammadax. 

caasin m.dh ld caasiyid.

caasinnimo m.dh Caasi ahaansho. 

caasiyid m.f.dh eeg caasi². ld caasin.

caasiyoobid m.f.dh eeg caasiyow. 

caasiyow f.mg1 (-oobay, -owday; -oobi) Ku c.: caasi noqosho. 

caatayn m.dh ld caataysiin.

caataysan f.mg4 (-snaa, -snayd) 1. Wax caato ah ahaansho. 2. Wax dallan ahaansho. 

caataysii f.g2 (-iiyay, -iisay) 1. Wax caato ah ka dhigid. 2. Wax dallan ka dhigid. ld caatee.

caataysiin m.f.dh eeg caataysii. ld caatayn, caataysiis.

caataysiis m.l ld caataysiin.

caataysnaan m.f.dh eeg caataysan. ld caataysnaansho.

caataysnaansho m.l/dh ld caataysnaan.

caatee f.g2 (-teeyay, -taysay) ld caataysii.

caatibawaa m.l.kh C. ah: caalwaa. 

caato m.dh 1. Caataysnaanshada. 2. C. ah: nafley hilibka iyo baruurta jirkiisu yaryartahay. 3. Hilib aan dux lahayn. 

caatoobid m.f.dh eeg caatow². ld caatow¹.

caatow¹ m.l ld caatoobid.

caatow² f.mg1 (-oobay, -owday; -oobi)1. Caato noqosho. 2. Wax dallan noqosho. 

caaw¹ m.l ld caw¹.

caaw² m.dh ld caw². caawa m.dh.fk 1. Maalinta la joogo habeenka ku soo fool leh. 2. Habeenka markaa la joogo. 

caawi f.g1/2 (-iyay, -iday/-isay;-iyi) Cid kaalmo ama taageero u fidin. ld cawi.

caawimaad m.dh ld caawino.

caawimid m.dh ld caawinid.

caawimo m.dh ld caawino.

caawin¹ m.dh ld caawiyid.

caawin² f.g1 (-imay/-inay, -intay; -imi/-ini) Cid kaalmo ama taageero u fidin. caawinaad m.dh ld caawino.

caawinid m.f.dh eeg caawin². ld caawimid, cawimid, cawinid.

caawino m.dh Deeq ama kaalmo loo fidiyo dad tabaalaysan. ld caawimaad, caawimo, caawinaad, cawimaad, cawimo.

caawis m.l ld caawiyid.

caawiyid m.f.dh eeg caawi. ld caawin, caawis, cawin¹, cawis, cawiyid.

caay¹ m.dh ld cay² (1).

caay² f.g1 (caayay, cayday; caayi) ld cay³.

caayan f.mg4 (-naa, -nayd) Wax, cay leh ahaansho. 

caayanaan m.f.dh eeg caayan. ld caayanaansho.

caayanaansho m.l/dh ld caayanaan.

caayib m.l (-byo, m.dh) Qof caajis ah oo shaqada ka wahsada. 

caayibnimo m.dh Caayib ahaansho. 

caayid m.f.dh ld eeg cay³.

cab f.g1 (-bay/-bbay, -btay; -bbi) 1. Hoore si isdabajoog ah u liqid. 2. Sigaar dhuuqid. 

cabaad¹ m.l 1. Dhawaaq dheer oo geelu sameeyo marka la xanuujiyo. 2. Calaacal, 

cataw (qof). 3. ld cabaadid.

cabaad² f.mg1 (-day, -dday) 1. Neef geel ah oo la xanujin si uu cabaad u sameeyo. 2. Calaacalid, catawid (qof). 

cabaad-dheere m.l Afkuxuuble. 

cabaadi f.mg2 (-iyay, -isay) Ka c.: neef geel ah xanuujin si uu cabaad u sameeyo. 

cabaadid m.f.dh eeg cabaad². ld caabad¹ (3).

cabaadin m.f.dh eeg cabaadi. 

cabasho m.f.dh eeg cabo². 

cabayo m.dh 1. C. ah: haan qab ama argeeg ka samaysan oo loo diyariyay in caanaha lagu shubto. 2. Biyo, weel caanood lagu shubay oo yeeshay dhadhan la kahdo; cabo. 

cabbaad m.l ld cąbbaar.

cąbbaar m.l (-rro, m.dh) 1. Meerisyo kuul yaryar ah, hab quruxsan la isugu tolo, rucubyo leh oo haweenka qoorta ku xirtaan. 2. Midab baraashirix ah oo lo'da iyo riyuhu yeeshaan. 3. (w) Qaab qurux badan oo dadka cayillan ama hablaha surkoodu yeesho. ld cabbaad.

cabbaar¹ m.l (-rro, m.dh) 1. Waqti aan badnayn ama aan fogayn. 2. Masaafo aan dheerayn. 

cabbaar² m.dh (-ro, m.l) Masaafada rati rarani ku daalo. 

cabbaar³ f.mg1 (-ray, -rtay) Rati raran daalid. 

cabbaarid m.f.dh eeg cabbaar³. 

cabban f.mg4 (-naa, -nayd) Wax adkaysi yar leh ahaansho; nuglaansho (qof). 

cabbanaan m.f.dh eeg cabban. ld cabbanaansho.

cabbanaansho m.l/dh ld cabbanaan.

cabbane m.l Geed saliiddiisa la isku qaras falo. 

cabbayn m.f.dh eeg cabbee. 

cabbaysan f.mg4 (-snaa, -snayd) Wax la cabbeeyey ahaansho. 

cabbaysnaan m.f.dh eeg cabbaysan. ld cabbaysnaansho.

cabbaysnaansho m.l/dh ld cabbaysnaan.

cabbee f.g2 (-beeyay, -baysay) 1. Jawaan, sanduuq iwm suuf, dhar iwm ku cidid. 2. Buntukh dhuunta xabbad u dhigid si ay dhicid diyaar ugu noqoto. 

cabbid m.f.dh eeg cab. ld cabid².

cabbir¹ m.l (-rro, m.dh) 1. Qiyaas lagu heshiiyey oo caddeyneysa wax dhererkiisa, muuqiisa iwm. 2. Habka loo qiyaaso dherer, mug, culays iwm. 3. Qalab lagu cabbiro wax dhererkiisa, culayskiisa, muggiisa iwm. 

cabbir² f.g1 (-ray, -rtay) 1. Wax dhererkiisa xisaabid; culayskiisa miisaamid; muggiisa beegid. 2. Fikrad iwm sheegid. 

cabbiran f.mg4 (-rnaa, -rnayd) Wax la cabbiray ahaansho. 

cabbir-dhuleed m.l (juqr.) Sayniska cabbiraadda qaabka iyo xajmiga dhulka oo ay ku jiraan miisaankiisa, cufnaantiisa iwm, iyo isla markaas sahaminta qaybaha waaweyn ee dhulka dushiisa ah si loo garawsado xoodnaanta dhulka. 

cabbire-selsiyas m.l (-rayaal ..., m.l/dh) (fiis.) Cabbir heerkul ee barta barafku yahay 0ø; barta karkuna tahay 100°. Digriiga selsiyas (Summad: °C) waa 1/100 gaaliska heerkulka, waxana uu laxaad ahaan le'egyahay kelvin (°K). 

cabbirid m.f.dh eeg cabbir². ld cabbiris.

cabbiris m.dh ld cabbirid.

cabbirnaan m.f.dh eeg cabbiran. ld cabbirnaansho.

cabbirnaansho m.l/dh ld cabbirnaan.

cabbur¹ m.l Xirmidda sanku neeftu ku xiranto, duray, sanboor iwm awgood. ld cabburid.

cabbur² f.mg1 (-ray, -rtay) Xubnaha hawomareenka neef si ciriiri ah uga soo bixid. 

cabburi f.g2 (-iyay, -isay) Cabbur ku ridid, neef ku celin. 

cabburid m.f.dh eeg cabbur². ld cabbur¹.

cabburin m.f.dh eeg cabburi. 

cabbursan f.mg4 (-naa, -nayd) Wax la cabburiyey ahaansho. 

cabbursanaan m.f.dh eeg cabbursan. ld cabbursanaansho.

cabbursanaansho m.l/dh ld cabbursanaan.

cabbuul m.l ld cambuul¹.

cabbuur m.l Dhismo yar oo badanaa geedo iyo caws ka samaysan oo hargaantigu u galo gorayada, marka uu gaadayo. 

cabdo m.dh Naf; ruux. 

cabeeb¹ m.l Cudur lo'da iyo carruurta ku dhaca oo nabarro afka ugu yeela, dhareerna ka keena. 

cabeeb² f.mg1 (-bay, -btay) Cabeeb ku dhicid (lo' ama carruur). 

cabeebid m.f.dh eeg cabeeb². 

cabid¹ m.l ld cabiid.

cabid² m.dh ld cabbid.

cabiid m.l (cabiid, m.dh) Qof la leeyahay oo sidii la doono loogu shaqaysto; bidde; addoon; cabid. ld cabid¹.

cabiidnimo m.dh Cabiid ahaansho. 

cabiidsad m.l ld cabiidsasho.

cabiidsamid m.f.dh eeg cabiidsan. 

cabiidsan f.mg1 (-amay, -antay, -ami) Addoon noqosho. 

cabiidsasho m.f.dh eeg cabiidso. ld cabiidsad, cabiidsi.

cabiidsi m.l ld cabiidsasho.

cabiidso f.g3 (-saday, -satay) Qof cabiid ka dhigasho. 

cabo¹ m.dh Biyo, weel caanood lagu shubay oo yeeshay dhadhan la karhado. 

cabo² f.mg3 (-btay, -batay) Erayo calaacal ah dhihid. 

cabqari m.l.kh C. ah: qof aad u caqli badan oo u aragtidheer. 

cabqarinnimo m.dh Cabqari ahaansho. 

cabsad m.l ld cabsasho.

cabsan f.mg4 (-naa, -nayd) Wax sakhraamay ahaansho. 

cabsanaan m.f.dh eeg cabsan. ld cabsanaansho.

cabsanaansho m.l/dh ld cabsanaan.

cabsasho m.f.dh eeg cabso. ld cabsad, cabsi, cabsood.

cabsi m.dh Wax dhibaato keena ama xun ama xanuun leh iwm, argaggaxa ay nafleyda uurkeeda ku abuuraan; argaggax, bixid, welwel; baqdin. 

cabsigeli f.g2 (-iyay, -isay) Nafley cabsi ku abuurid. 

cabsigelin m.f.dh eeg cabsigeli. 

cabsii f.g2 (-iiyay, -iisay) Nafley cabsi ku abuurid. 

cąbsii f.g2 (-iiyay, -iisay) Biyo, caano iwm nafley af ka siin. 

cabsiin m.f.dh eeg cabsii. ld cabsiis.

cąbsiin m.f.dh eeg cąbsii. 

cabsiis m.l ld cabsiin.

cabso f.mg3 (-saday, -satay) Ka c.: cabsi dareemid. ld cabsoo.

cabsoo f.mg3 (-ooday, -ootay) ld cabso.

cabsood m.l ld cabsasho.

cąd m.l (-dad, m.l) 1. Gabal hilib ah. 2. C. ah: in maro, dhul, xaashi iwm ah. 3. C. ah: qof gaboobay oo aan waxba qaban karin. 

cad¹ m.l 1. Midabka caanaha, nuuradda iwm ee soo celiya ilayska qorraxda. 2. Wax bayaan ah oo aan shaki ku jirin. 

cad² f.mg4 (-ddaa, -ddayd; -cadcad) 1. Wax cad ahaansho. 2. Wax bayaan ah oo aan shaki ku jirin ahaansho. 3. Waa ka caddahay: waa liitaa. 

cadaab¹ m.l/dh 1. (dii.) Meel aad u kulul, dhibaato badan oo lagu ciqaabo inta Eebbe ku caasiday marka ay aakhiro tagaan; naar. 2. Dhibaato weyn; silic; rafaad. 

cadaab² f.g1 (-bay, -btay) 1. (dii.) Eebbe, inta caasiday naar gelin. 2. Cid ciqaabid. 

cadaabid m.f.dh eeg cadaab². 

cadaad m.l/dh (cadaad, m.dh) 1. Geed, qodxo yaryar oo qaroofan iyo xabag macaan oo la cuno leh. 2. Xiddigga lixaha ka dambeeya. 

cadaadi f.g2 (-iyay, -isay) Qof ciriiri gelin, dhibid. 

cadaadin m.f.dh eeg cadaadi. ld cadaadis¹ (3).

cadaadis¹ m.l 1. Hawo c. saarid. 2. Xoogga ku dhaca halbeeg bed ah. 3. ld cadadin.

cadaadis² m.l (fiis.) Xoogga lignaan u saaran halkii halbeeg ee bed ah ama waa saamiga xoogga iyo bedka. Waxa lagu cabbiiraa Baaskal ama N/m2 (H.C). 

cadaadis³ m.l (siyaa.) Waa dawlad awoodsheegasho ku dhisan, caddaalad darro iyo hoggaamin xumo ku darsatay. 

cadaadis-beege m.l (-gayaal, m.l/dh) (fiis.) Qalabka loo isticmaalo in lagu cabbiro cadaadiska gibilka. Qaabkiisa ugu sahlan waxa loo yaqaan cadaadis beegaha meerkari; meerkaridaas oo ku jirta dhululubo qarsho ah oo xiran oo lagu gembiyay meerkari kale oo weel ku jirta; meerkaridaas ku jirta dhululubada waxay ismiisamayaan culayska gibilka, dherekeeduna wuxuu ku siinayaa cabbirka culayska cadaadiska gibilka. Heerka meerkarida ee dhululubada ku jirta wuxuu tusinayaa celceliska cadaadiska gebilka ee bad la simanta. 

cadaadis-ekeeye m.l (-kayaal, m.l/dh) (juqr.) Xarriiq ku yaal khariidad ama kaarto dusheed oo isku xira meelaha cadaadis gibilkoodu isla egyahay. 

cadaadis-gibileed¹ m.l (-dyo, m.dh) (fiis.) Culayska saaran bar ee ka dhasha cadaadiska hawada ka sarraysa bartaas. 

cadaadis-gibileed² m.l (-dyo, m.dh) (fiis.) Cadaadiska ka dhasha culeyska hawada ee ka saaraysa bar kasta oo ku taal oogada dhulka. Marka laga qiyaaso heerka badda, gibilku waxa uu celin karaa tiir meerkaari oo jooggiisu yahay 760 mm. Cadaadiskaas wuu sii yaraadaa marka sare loo sii kaco. Qiimo beegaalka c. g. (heerka badda ee halbeegga (H.C.) waa 1.01325 x 10 5 Baaskal (N/m2). 

cadaadis-hoose m.l (juqr.) Gobol cadaadis gibilkiisu uu ka hoseeyo kan gobollada ku wareegsan. 

cadaadis-qaybeed m.l (fiis.) Cadaadiska guud ee iskujirka neefuhu waxa uu le'egyahay wadarta c. q.dyada xubnaha neefaha ka dhalan lahaa haddii ay neef kasta keli ahaanteed buuxin lahayd weelka. Dhab ahaan, xeerkani waxa uu sax ku yahay neefaha mitaaliga ah. 

cadaadis-siimow m.l (baay.) Marka milanka laga sooco mile saafi ah iyada oo loo dhaxaysiinayo xuub badh habe, miiluhu waxaa uu u gudbiyaa milanka si uu uga hortago marinka miilaha ayaa loo yaqaan c. s. 

cadaadis-uumi m.l (fiis.) Cadaadiska uu uumi dhaliyo. Marka uu uumigu la dheelitiranyahay hoorkiisa, cadaadiska uumigu waxa uu ku xiranyahay heerkulka hoorka, waxana loo yaqaanaa caadadiska uumiga dheregsan (CUDh). 

cadaadis-yar m.l (-yo ..., m.dh) (juqr.) Gobol cadaadis gibilkiisu hooseeyo marka loo eego meelaha ku wareeraysan, mararka qaarkood waxaa loo yaqaan gufaaco. 

cadaadsan f.mg4 (-naa, -nayd) Wax la cadaadiyey ahaansho. 

cadaadsanaan m.f.dh eeg cadaadsan. ld cadaadsanaansho.

cadaadsanaansho m.l/dh ld cadaadsanaan.

cadaawad m.dh ld cadaawo.

cadaawannimo m.dh Cadaw ahaansho. 

cadaawe m.l (-wayaal, m.l/dh) 1. Qof ama dad badan oo cid kale colaad iyo xumaan u haysa; cadaawe. 2. Qof aan naxariis lahayn. ld cadow.

cadaawo m.dh Nacayb iyo colaad qof cid u hayo. ld cadaawad.

cadadaysan f.mg4 (-naa, -nayd) ld cadcadaysan.

cadadaysnaan m.dh ld cadcadaysnaan.

cadadaysnaansho m.l/dh ld cadcadaysnaan.

cadadee f.g2 (-deeyay, -deysay) ld cadcadee.

cadadeyn m.dh ld cadcadeyn.

cadadi m.l/dh (-iyo, m.dh) Lacagta inteeda birta ah; qaddaaddiic; sanuud. 

cadadoobid m.dh ld cadcadoobid.

cadadow f.mg1 (-oobay, -owday; -oobi) ld cadcadow.

cadanyo m.dh Cuncun oogada laga dareemo. ld cadayo¹, canaanyo, cananyo.

cadanyoo f.mg3 (-ooday, -ootay) Cadanyo dareemid. ld cadayoo, canaanyoo, cananyoo.

cadanyood m.f.l eeg cadanyood. ld cadayood, canaanyood, cananyood.

cadar m.l 1. Wakhti daruuro badan oo aan da'ayn ay isku gudbaan fallaaraha iyo kulaylka qorraxda. 2. Xilli qabow oo aan roob da'ayn. 3. ld catar. Barafuun; catar. 

caday m.l 1. (caday, m.dh) Geed abaareed laamihiisa ama xididdadiisa ilkaha lagu nadiifiyo oo leh miro yaryar, gudguduudan, macaan oo la cuno. 2. (-yo, m.dh) Laan dhuuban ama xidid ilkaha lagu nadiifiyo; rumay. 

cadayasho m.f.dh eeg cadayo². 

cadayo¹ m.dh ld cadanyo.

cadayo² f.g3 (-yday, -yatay) Ilko caday ku nadiifsasho. 

cadayoo f.mg3 (-ooday, -ootay) ld cadanyoo.

cadayood m.l ld cadanyood.

cadbaar m.l (cadadbaar, m.l) (daaw.) Cad yar oo laga jaro xubin ka mid ah jirka si loogu baaro waynaysada waana habka ugu saxsan oo lagu sugo aqoonsiga kansarka. 

cadcad¹ m.l Waxaro yaryar oo aan weli ababin. 

cadcad² f.mg4 (-ddaa, -ddayd) 1. Ka c.: qof, qof kale ka firfircoon ahaansho. 2. Bar cadcad lahaansho. 

cadcadaysan f.mg4 (-snaa, -snayd) Wax la cadcadeeyey ahaansho. ld cadadaysan.

cadcadaysnaan m.f.dh eeg cadcadaysan. ld cadcadaysnaansho, cadadaysnaan, cadadaysnaansho.

cadcadaysnaansho m.l/dh ld cadcadaysnaan.

cadcaddaan m.f.dh eeg cadcad. ld cadcaddaansho.

cadcaddaansho m.l/dh ld cadcaddaan.

cadcaddee f.g2 (-deeyay, -deysay) Roob da'ay biyo aan badnayn oo aan rays fiican yeelan karin dhigid. 

cadcaddey m.dh Ubad xoolaad oo caano nuug ah. 

cadcaddeyn m.f.dh eeg cadcaddee. ld cadcaddeys (2).

cadcaddeys m.l 1. Roob yar aan dhulka biyo dhigin. 2. ld cadcaddeyn.

cadcaddo m.l 1. Nooc dhuugga ka mid ah, yaryar, leh midab cad oo meeshi uu ku dhego aan si sahlan uga kicin. 2. C. ah: roob yar oo aan dhulka biyo dhigin. 

cadcadee f.g2 (-deeyay, -deysay) Wax gaballo yaryar ka dhigid. ld cadadee.

cadcadeyn m.f.dh eeg cadcadee. ld cadadeyn.

cadcadoobid m.f.dh eeg cadcadow. ld cadadoobid.

cadcadow f.mg1 (-oobay, -owday; -oobi) Wax cadcad ah noqosho. ld cadadow.

cadceed m.dh 1. Xiddigta weyn oo dhulka iyo meerayaasha kale ku meeraystaan, iftiin leh; qorrax. 2. Iftiinka qoraaxda ee barqada iyo galabta. 

cadceed-dhac m.l Qorraxdhac. 

cadceedsad m.l ld cadceedsasho.

cadceedsasho m.f.dh eeg cadceedso. ld cadceedsad, cadceedsi.

cadceedsi m.l ld cadceedsasho.

cadceedsidhac m.l Qorraxsidhac. 

cadceedso f.mg3 (-saday, -satay) 1. Galab dhanka qorraxdu jirto aadid. 2. Diinkabixid; gaaloobid. 3. Jid ama meel ka habaabid. 

cadceedsoobax m.l Qorraxsoobbax. 

caddaad m.l 1. ld caddow 1. Cudur dadka ku dhaca oo oogadu cadcaddaato; baras. 2. Dhar midab baxay. 

caddaalad m.dh Maamul ku dhisan eex la'aan. 

caddaaladdarro m.dh Fal ay eexi ku jirto. 

caddaaladxumo m.l Fal ay eexi ku jirto. 

caddaamad m.dh ld caddaan¹.

caddaambuluug m.l Midab buluug ah oo caddaan xigeen ah. 

caddaan¹ m.l 1. Midabka cad. 2. Dadka inta midabkoodu cadyahay. 3. C. ah: lacag wax lagu kala iibsaado oo aan badeeco ahayn. 4. Daacadnimo; run. 5. Dhagax dumnadeed aan dhibco lahayn. ld caddiin.

caddaan² m.f.dh eeg cad². ld caddaansho.

caddaan-bibanji m.l (-iyo, m.dh) ld caddaanbibiish.

caddaan-bibiish m.l (-shyo, m.dh) Dhagax dubnadeed oo wejiga cayaarta loogu talaggalay dhinac ka cad dhinacna shan dhibcood ku leh. ld biish-bicaddaan, caddaan-bibanji.

caddaan-bidooh m.l (-hyo, m.dh) Dhagax dubnadeed oo wejiga cayaarta loogu talagalay dhinac ka cad, dhinacna laba dhibcood ku leh. ld dooh-bicaddaan.

caddaan-bijoohaar m.l (-ro, m.dh) Dhagax dubnadeed oo wejiga cayaarta loogu talaggalay dhinac ka cad, dhinacna afar dhibcood ku leh. ld joohaar-bicaddaan. 

caddaan-bisaliim m.l (-mo, m.dh) Dhagax dubnadeed oo wejiga cayaarta loogu talaggalay dhinac ka cad, dhinacna saddex dhibcood ku leh. ld saliim-bicaddaan.

caddaan-bishiis m.l (-syo, m.dh) Dhagax dubnadeed oo wejiga cayaarta loogu talaggalay dhinac ka cad, dhinacna lix dhibcood ku leh. ld shiish-bicaddaan.

caddaan-biyeeg m.l (-gyo, m.dh) Dhagax dubnadeed oo wejiga cayaarta loogu talaggalay dhinac ka cad, dhinacna hal dhibic ku leh. ld yeeg-bicaddaan. 

caddaansadaf m.l Midab caddaan xigeen ah oo dhalaal ku jiro. 

caddaansho m.l/dh eeg caddow². ld caddaan².

caddaato m.dh Daruur waqti galabnimo ah biyo yar sii daysay. 

caddad m.l (-dyo, m.dh) 1. Wax tiro ahaan inta uu ka koobanyahay. 2. Wargeys, qoraal iwm oo si isdabajoog ah u soo baxa, lambarka ay leyihiin inta isku mar soo baxda. 

caddadhuuni m.dh Shimbir yar garbaha ka madow, baalashana midab dahabi ah ku leh; dahabo. 

caddallool¹ m.l Ciyaar carruureed ilmuhu qoray la tuurayo ay ku ciyaaraan habeenkii iyaga oo labo labo koox isagasoo horjeeda. 

caddallool² f.g1 (-oolay, -ooshay) Caddaallool ciyaarid. 

caddalloolid m.f.dh eeg caddallool². 

caddayn m.f.dh eeg caddee. ld caddays (3).

caddays m.l 1. Shaah caano yar lagu daray. 2. In yar oo caano ah oo loogu talaggalay in shaah lagu caddeeyo. 3. ld caddayn.

caddaysad m.l ld caddaysasho.

caddaysan f.mg4 (-snaa, -snayd) 1. Wax la caddeeyey ahaansho. 2. Wax caano lagu daray ahaansho (shaah). 

caddaysasho m.f.dh eeg caddayso. ld caddaysad, caddaysi.

caddaysi m.l ld caddaysasho.

caddaysimo m.l.kh 1. C. ah: neef la rarto o aan rar saarnayn. 2. C. ah: fallaar aan waabaayo la marin. ld caddaysin.

caddaysin m.l ld caddaysimo.

caddaysnaan m.f.dh eeg caddaysan. ld caddaysnaansho.

caddaysnaansho m.l/dh ld caddaysnaan.

caddayso f.g3 (-stay, -satay) 1. Wax caddaan ka dhigasho. 2. Qof arrin iwm ee uu qarsanayey soo bandhigasho. 3. Shaah caano ku darsasho. 4. Neegatiif iyadoo kiimiko lagu meyrayo muuqaal u xambaarsanaa warqad ku muujisasho. 

caddee f.g2 (-deeyay, -daysay) 1. Wax caddaan ka dhigid. 2. Arrin la qarinayey soo bandhigid. 3. Shaah caano ku darid. 4. Neegatiif kiimiko ku meyrid si muuqaal uu xambaarsanaa warqad loogu soo saaro. 

caddi m.dh ld caddaan¹; ld caddo.

caddib¹ m.l 1. Luggooyo; kadeed. 2. ld caddibid.

caddib² f.g1 (-bay, -btay) 1. Cid shiddo iyo dhibaato gaarsiin. 2. Cid luggooyo badid. 

caddibaad m.dh ld caddibid.

caddiban¹ f.mg1 (-bmay, -bantay; -bmi) Wax la caddibay noqosho. 

caddiban² f.mg4 (-bnaa, -bnayd) Wax la caddibay ahaansho. 

caddibid m.f.dh eeg caddib². ld caddib¹ (2), caddibaad.

caddibmid m.f.dh eeg caddiban¹. 

caddibnaan m.f.dh eeg caddiban². ld caddibnaansho.

caddibnaansho m.l/dh ld caddibnaan.

caddidiif m.dh Harag yar oo ka dillaaca ciddida labadeeda dhinac. ld ciddidiif.

caddiin m.l ld caddaan¹.

cąddiin m.dh (-iimo, m.l) Hilibka intiisa cad; baruur. 

caddiir m.l (-rro, m.dh) ld catiir (2).

caddil¹ m.l ld caddilid.

cąddil¹ m.l ld cąddilid.

caddil² f.g1 (-ilay, -ishay) Wax caddilan ka dhigid. 

cąddil² f.g1 (-ilay, -ishay) 1. Fal dhici lahaa ka daahid iyadoo cid loo eersanayo. 2. Isu c.: wax isu dheelli tirid. 

caddilaad m.dh ld caddilid.

cąddilaad m.dh ld cąddilid.

caddilan¹ f.mg1 (-lmay, -lantay; -lmi) Wax la caddilay noqosho. 

caddilan² f.mg4 (-lnaa, -lnayd) Wax la caddilay ahaansho. 

caddilid m.f.dh eeg caddil². ld caddil¹, caddilaad.

cąddilid m.f.dh eeg cąddil². ld cąddil¹, cąddilaad.

caddilmid m.f.dh eeg caddilan¹. 

caddilnaan m.f.dh eeg caddilan². ld caddilnaansho.

caddilnaansho m.l/dh ld caddilnaan.

caddilnimo m.dh Caddaalad, gar, garsoor, garsoornimo. 

caddo m.dh 1. Dayaxa labadiisa toddobaad ee hore. 2. Habayn dayax leh. 

caddood m.l.kh C. ah: meseggo cad. 

caddow¹ m.l ld caddaad (1).

caddow² f.mg3 (-daaday, -daatay) Wax cad noqosho. 

cadduun m.l Dhul ciiddiisu jilicsantahay, aan boor lahayn oo geedgaab ka baxa. 

cadduuro m.dh 1. Geedgaab leh caleen iyo miro yaryar oo ka baxa meelaha biyo mareenka ahi. 2. Midab cagaar khaafiif ah leh. 

cadee f.g2 (-eeyay, -eysay) Neef la qalayo hilibkiisa xubin xubin u goyn. 

cadeyn m.f.dh eeg cadee. 

cadgo'¹ m.l Dhibaato hakisa dhaqdhaqaaqa; muruqgo'. 

cadgo'² f.mg1 (-'ay, -'day) Muruqyada, dhibaato xanuun leh oo hakisa dhadhaqaaqa ku dhicid; muruqgo'. 

cadgo'id m.f.dh eeg cadgo'². 

cadgoo f.mg2 (-ooyay, -oysay) U c.: qof cayroobay kaalmayn; qof wax aan filanayn siin; qof tartan ku jira garab siin. 

cadgoosasho m.f.dh eeg cadgooso. 

cadgooso f.mg3 (-stay, -satay) Ka c.: cid godob ka gashay ka aarsasho. 

cadgoyn m.f.dh eeg cadgoo. 

cadh m.dh Dhibco-dhibcaha ka soo horreeya daruur markaas di'id bilaabaysa. 

cadhayn m.f.dh eeg cadhee. 

cadhee f.g2 (-dheeyay, -dhaysay) 1. Cadho ku daarasho. 2. Dhaliicayn. 

cadho¹ m.dh Cudur nabarro iyo cuncun badan oo lays qaadsiyo. 

cadho² m.dh (daaw.) Caallir maqaarka oo uu keeno “sarcoptes scabiei”. Cadhadu waxay caan ku tahay cuncun badan weliba habeenkii, finan cascas, iyo aalaba caallir kale oo ka dul taga dhiigga. Deriskunoolka waxay dhex jeexdaa maqaarka ukumaheedana ku daadisaa, yaryarka ukunta ka soo baxana si sahlan ayey qofka kale u raaci karaan. 

cadhoobid m.f.dh eeg cadhow. 

cadhow f.mg1 (-oobay, -owday; -oobi) Wax cadho ku dhacday noqosho. 

cadow m.l (-wyo, m.dh) ld cadaawad.cadownimo m.dh Cadow ahaansho. 

cadowti m.dh ld cadowtinnimo.

cadowtinnimo m.dh Dareenka colaad iyo xumaan ee laba qof ama ka badan isu hayaan. ld cadowti, cadowtooyo.

cadowtooyo m.dh ld cadowtinnimo.

cadrad m.dh (-do, m.l) Bikrad. 

caduur m.l ld caduuro.

caduuro m.dh Geed leh caleemo yaryar, miro kuuskuusan, macaan iyo laamo dhuudhuuban. ld caduur.

cadwoob m.l (baay.) Jidh huruud ah oo ku dhex samaysma moqorka Goonka garaaf ee ilma galeenka naasleyda marka ay ukunta sii daayaan kaddib. Waxay dhiiqdaa hormoonka borojestaroon. 

cafaariid m.dh.w eeg cirfiid. 

cafash m.l Alaab badan, duug ah, noocya badan isugu jirta oo aan qiimo lahayn. ld xafash.

cafi¹ m.l ld cafis.

cafi² f.g1/2 (-iyay, -iday/isay; -iyi) Dembi ama qaan cid gashay u dhaafid. 

cafiif m.l.kh C. ah: suubban; san; aamin ah; lillaahi ah; toosan. 

cafiifnimo m.dh Cafiif ahaansho. 

cafin m.dh ld cafiyid.

cafis m.l (-syo, m.dh) U dhaafidda dembi ama qaan cid gashay. ld cafi¹.

cafiyid m.f.dh eeg cafi². ld cafin.

cag m.dh (-go, m.l) 1. Canqawga inta ka hooseysa ee lugta dadka ama nafleyda qaarkeed. 2. (fk) C.ta/c.aha: imminka; hadda. 

cagaag¹ m.l 1. Wax sida dhagax, gaxandho iwm oo cagaha waxyeela marka kabo la'aan lagu socdo. 2. Meel leh dhagax, gaxandho iwm oo cagaha waxyeela marka kabo la'aan lagu socdo. 3. Dhibaatada caguhu ka mutaan marka lagu socdo meel leh dhagax, qaruurax, gaxandho iwm. 4. ld cagaagid.

cagaag² f.mg1 (-gay, -gtay) Cagaag dareemid. 

cagaagan f.mg4 (-gnaa, -gnayd) Wax aan kabo haysan ahaansho. 

cagaagid m.f.dh eeg cagaag². ld cagaag¹ (4).

cagaagnaan m.f.dh eeg cagaagan. ld cagaagnaansho.

cagaagnaansho m.l/dh ld cagaagnaan.

cagaagsan f.mg4 (-naa, -nayd) Wax cagaag hayo ahaansho. 

cagaagsanaan m.f.dh eeg cagaagsan. ld cagaagsanaansho.

cagaagsanaansho m.l/dh ld cagaagsanaan.

cagaaji f.g2 (-iyay, -isay) Wax si ay meel uga fogaadaan aad u cayrin. 

cagaajin m.f.dh eeg cagaaji. ld cagaajis.

cagaajis m.l ld cagaajin.

cagaar m.l 1. Midab u eg kan caleenta iyo cawska marka ay dooganyihiin. 2. Doog. 3. Qudaar. 

cagaaran f.mg4 (-rnaa, -rnayd) Wax cagaartay ahaansho. 

cagaarasho m.f.dh eeg cagaaro. 

cagaari f.g/mg2 (-iyay, -isay) 1. (f.g) Wax cagaar ka dhigid. 2. (f.mg) Caano la lulayo dhibcihii ugu horreeyey oo subagga ahaa bilaabid. 

cagaarin m.f.dh eeg cagaari. ld cagaaris.

cagaaris m.l ld cagaarin.

cagaariye m.l (-yayaal, m.l/dh) (baay.) Walaxda mas'uulka ka ah midabka cagaaran ee dhirta badidoodu leedahay, molikiyuulka cagaariyuhu waa xudunta ugu muhimsan ee nuugista ilayska marka la eegayo falgallada ilayska ee footoosintasiska. 

cagaarnaan m.f.dh eeg cagaaran. ld cagaarnaansho.

cagaarnaansho m.l/dh ld cagaarnaan.

cagaaro f.mg3 (-rtay, -ratay) 1. Wax cagaar noqosho. 2. Caano la lulayo firfiryeelasho. 

cagaarshow m.l 1. Cudur dadka ku dhaca,beerka waxyeeleeyo, oo indhaha iyo kaadida cagaarsha. 2. (daaw.) Hurdi noqoshada ama cagaarashada jirka meelo ka mid ah sida: maqaarka, caddaanka indhaha;taas oo tilmaameysa biilirubiinka oo dhiigga ku badan. ld Indhacaseeye.

cagaarside m.l (-dayaal, m.l/dh) (baay.) Cagaarside laga helo unugyada dhirta waaweyn iyo aljiga. Marka laga reebo cagaar buluugga ah dhirta waaweyn. C.duhu wuu wareegsanyahay sida saxanka oo kale, laakiin ka aljigu wuu muuqaalo badanyahay. 

cagaaryahan m.l (-nno, m.l) Dad qudaarta ku nool oo aan hilibka cunin. 

cagabbaruur m.l (-rro, m.dh) 1. Dhasha yaryar ee libaaxa. 2. Ilmo aad u cayilan oo aan socod weli gaarin. 

cagabbeel¹ m.l Hanti yar oo la siiyo qof baadi doonay. 

cagabbeel² f.mg1 (-eelay, -eeshay) Ku c.: qof, baadidoon daal badan kala kulmid. 

cagabbeelid m.f.dh eeg cagabbeel². ld cagabbeelis.

cagabbeelis m.dh ld cagabbeelid.

cagacad f.mg4 (-ddaa, -ddayd) Wax aan kabo xiranayn ahaansho. 

cagacaddaan m.f.dh eeg cagacad. ld cagacaddaansho.

cagacaddaansho m.l/dh ld cagacaddaan. 

cag-adayg m.l Dhul aan la budlin oo ciiddiisu adagtahay. 

cagadhabad m.l ld cagadhabasho.

cagadhabasho m.f.dh eeg cagadhabo. ld cagadhabad.

cagadhabo f.mg3 (-btay, -batay) Caga dhulka la dhicid. 

cagadhigasho m.f.dh eeg cagadhigo. 

cagadhigo f.g/mg3 (-gtay, -gatay) 1. (f.g) Wax duulaya sida haad, dayuurad iwm dhulku degid. 2. (f.mg) Nafley socota ama caraysan xasilid. 

cagaf m.dh (-gfo, m.dh) Cagta geela. ld cuguf. 

cagafcagaf¹ m.l/dh (-fyo, m.dh) Gaari xoog badan, leh lugo rabar ama bir ah oo beeraha lagu falo ama lagu geed qaado. 

cagafcagaf² m.dh.sh.r C. leh: cod lagu muujiyo meermeeridda. 

cagag m.l Weel gun gaaban. cagaggubyo m.dh Kulka cagta nafleydu dareento markay kulaylka qorraxdu ku dhacdo ciidda. ld cagagubad. 

cagaggubyoo f.mg3 (-ooday, -ootay) Cagagubyo dareemid. 

cagaggubyood m.f.l eeg cagaggubyoo. 

cagago m.dh Nabarro salka carrabka ee dadka iyo geela ka soo baxa. 

cagagubad m.l ld cagaggubyo.

cagajiid¹ m.l 1. Socod aayar ah oo wahsi ku jiro. 2. C. ah: si aan caddaan ahayn u diidid wax loo diray. 3. ld cagajiidid. ld ciddijiid¹.

cagajiid² f.mg1 (-day, -dday) Wax si cagajiidnimo ah u samayn. ld ciddijiid².

cagajiidid m.f.dh eeg cagajiid². ld cagajiid¹ (3), ciddijiidid.

cagajiidnimo m.dh Cagajiid ahaansho. 

cagajugle m.l 1. Dhaar iyo handadaad cid loo jeediyo si loo cabsi geliyo. 2. ld cagajugleyn. 

cagajuglee f.mg2 (-leeyay, -leysay) U c.: qof si loo cabsi geliyo dhaar iyo handadaad u jeedin. 

cagajugleyn m.f.dh eeg cagajuglee. ld cagajugle (2).

cagasaar m.dh (-ro, m.dh) Meel la korayo ama laga degayo meelaheeda kala korreeya ee cagta la sii saarto. 

cagataallayn m.f.dh eeg cagataallee. 

cagataallee f.mg2 (-leeyay, -leysay) Hawl laysu diray oo qabashadeeda la diiddanyahay ka warwareegid. 

cagayn m.f.dh eeg cagee. 

cagcagaar m.l.u Qudaar; khudrad. 

cagee f.g2 (-geeyay, -gaysay) Cid cag la dhicid. 

cageysad m.l ld cageysasho. 

cageysasho m.f.dh eeg cageyso. ld cageysad, cageysi.

cageysi m.l ld cageysasho.

cageyso f.g3 (-stay, -satay) Neef irmaan sacab ku maalid. 

cagi m.dh 1. Wakhtiga markaa la joogo; haddeer; imminka. 2. Meel. 

cag-qoolaaban m.dh (daaw.) Qaabdarro cageed oo lagu dhasho saameyn kartana hal cag ama labada cagoodba taasoo qofka qaba uusan cagta cad wada dhig karin dhulka. Nooca ugu badan (Talipes Equinovaris) lugtu waxay u godontahay hoos waxayna u qalloocantahay gudaha sidaas darteed qofka qaba wuxuu u socdaa girgirka dibadda xiga ee dusha cagta. 

cagsalaax m.l Cudur geela cagaha ka gala oo aysan tuluddu ku joojin karin cagafta jirran, in ay dhulka ku xoqayso mooyee. 

cagsi m.l Ka soo hor jeedo; lid. ld caksi.

cahdi m.l (-iyo, m.dh) Ballan adag oo lagu heshiiyo. ld axdi.

cajaa'ib m.l Wax aad loola yaabo. 

cajab¹ m.dh Yaab. 

cajab² f.mg1 (-bay, -btay) La c.: wax la yaabid. 

cajabi f.g/mg2 (-iyay, -isay) C./ka c.: qof yaab ku abuurid. 

cajabid m.f.dh eeg cajab². 

cajabin m.f.dh eeg cajabi. 

cajalad m.dh (-do, m.l) Qalab ka kooban laba qalbac oo caag ah, dhexdana ku leh mullaax dheer oo codka lagu duubo. 

cajar m.l (-ro, m.dh) Bowdo. 

cajiib m.l 1. C. ah: wax qaabkii dabiiciga ahaa ee lagu yaqiin ka duwan. 2. (e.d) Waa yaab! 

cajiimid m.f.dh eeg cajiin². 

cajiin¹ m.l/dh 1. Budo meseggo ama galley oo biyo lagu rafaaqay. 2. Budo meseggo ama galley iyo bur laysku qasay oo canjeelo laga sameeyo. 

cajiin² f.g1 (-iimay, -iintay; -iimi) 1. Biyo ku rafaaqid budo meseggo ama galley. 2. Budo meseggo ama galley iyo bur isku qasid si canjeelo looga sameeyo. 

cajil m.l (-llo, m.dh) Derin duug ah. 

cajis¹ m.l ld caajis¹.

cajis² f.mg1 (-say, -stay) ld caajis².

cajisad m.dh ld caajisad.

cajisan f.mg4 (-snaa, -snayd) ld caajisan.

cajisi f.g2 (-iyay, -isay) ld caajisi.

cajisid m.dh ld caajisid.

cajisin m.dh ld caajisin.

cajisnaan m.dh ld caajisnaan.

cajisnaansho m.l/dh ld caajisnaan.

cajisnimo m.dh ld caajisnimo.

cajuus m.l (-siin/-syo, m.dh) Nin aad u gaboobay oo leh dhaqan la dhibsado. 

cajuusad m.dh Naag aad u gabowday oo leh dhaqan la dhibsado. ld cajuuso.

cajuuso m.dh (-ooyin, m.l) ld cajuusad.

cajuusoobid m.f.dh eeg cajuusow. 

cajuusow f.mg1 (-oobay, -owday) Cajuus noqosho. 

cakaw m.l (-wyo, m.dh) Carjawda ku taal dhegta gudaheeda ee uu codku ku dhaco. 

cakis¹ m.l ld cakisid.

cakis² f.g1 (-say, -stay) 1. Wax ama qof joojin. 2. Wax rafaaqid; cajiimid. 3. Qof dilid. 

cakisan¹ f.mg1 (-smay, -santay; -smi) Wax la cakisa noqosho. 

cakisan² f.mg4 (-snaa, -snayd) Wax la cakisay ahaansho (bur, timir, dhoob, iwm). 

cakisid m.f.dh eeg cakis². ld cakis¹.

cakisnaan m.f.dh eeg cakisan². ld cakisnaansho.

cakisnaansho m.l/dh ld cakisnaan.

caksi m.l ld cagsi.

caku e.d Erey la yiraahdo kolka wax la kahdo. 

cal¹ m.l Baadiye jiq ah. 

cal² m.dh (-lo, m.l) 1. Buur aad u dheer. 2. Buur taxane ah. 

calaacal¹ m.l 1. ld calaancal 1. Hadal beerlaxawsi leh oo lagu muujinayo dhibaato dhacday oo taakulayn u baahan. 2. ld calaacalid.

calaacal² m.dh (-lo, m.l) Gacanta dadka inteeda hoose ee cad; baabbaco; sacab. 

calaacal³ f.mg1 (-alay, -ashay) Ka c.: cid dhibaato ku dhacday, erayo beerlaxawsi leh cid kale u jeedin. ld calaancal².

calaacalid m.f.dh eeg calaacal³. ld calaacal¹, calaancal¹, calaancalid.

calaal¹ m.l ld callaal¹.

calaal² f.g1 (-aalay, -aashay) ld callaal².

calaalad m.l ld callaalasho.

calaalasho m.dh ld callaalasho.

calaalid m.dh ld callaalid.

calaalo f.g3 (-aashay, -aalatay) ld callaalo.

calaaloobid m.f.dh eeg calaalow. 

calaalow f.mg1 (-oobay, -owday; -oobi) Calal ama wax duugoobay noqosho. 

calaamad m.dh ld calaamo.

calaamadayn m.dh ld calaamadin.

calaamadaysad m.l ld calaamadsasho.

calaamadaysan f.mg4 (-snaa, -snayd) Wax la calaamadeeyey ahaansho. ld calaamadsan, calaamaysan.

calaamadaysasho m.dh ld calaamadsasho.

calaamadaysi m.l ld calaamadsasho.

calaamadaysnaan m.f.dh eeg calaamadaysan. ld calaamadsanaan, calaamadsanaansho, calaamaysnaan.

calaamadaysnaansho m.l/dh ld calaamadaysnaan.

calaamadayso f.g3 (-stay, -satay) ld calaamadso.

calaamadee f.g2 (-deeyay, -deysay) ld calaamadi.

calaamadi f.g2 (-iyay, -isay) Wax calaamo u yeelid. ld calamadee, calaamee.

calaamadin m.f.dh eeg calaamadi. ld calaamadayn, calaamayn.

calaamadsad m.l ld calaamadsasho.

calaamadsan f.mg4 (-naa, -nayd) ld calaamadaysan.

calaamadsanaan m.dh ld calaamadaysnaan.

calaamadsanaansho m.l/dh ld calaamadaysnaan.

calaamadsasho m.f.dh eeg calaamadso. ld calaamadsad, calaamadsi, calaamadaysad, calaamaday

calaamadsi m.l ld calaamadsasho.

calaamadso f.g3 (-saday, -satay) Wax calaamaad u yeelasho. ld calaamadayso, calaamayso.

calaamatu-su'aal m.dh (-llo, m.dh) Astaan weyddiineed. 

calaamayn m.dh ld calaamadin.

calaamaysad m.l ld calaamadsasho.

calaamaysan f.mg4 (-snaa, -snayd) ld calaamadaysan.

calaamaysasho m.dh ld calaamadsasho.

calaamaysi m.l ld calaamadsasho.

calaamaysnaan m.dh ld calaamadaysnaan.

calaamaysnaansho m.l/dh ld calaamadaysnaan.

calaamayso f.g3 (-stay, -satay) ld calaamadso.

calaambereg m.l ld calaamberi

calaamberi m.l Nooc ka mid ah quraanyada waaweyn oo midabbo kala duwan leh oo jecel macaanka. ld calaambereg, calaameleg.

calaamee f.g2 (-meeyay, -meysay) ld calaamadi.

calaameleg m.l ld calaamberi

calaamo m.dh 1. (-ooyin, m.l) Tilmaan gaar ah oo wax leeyahay oo waxyaabaha la nooca ah looga garto; astaan. 2. Belo; masiibo. 3. C. ah: curyaan. ld calaamad.

calaan m.l (-nno, m.dh) 1. Qof garaadkiisu aad u yaryahay. 2. Cilin. 

calaancal¹ m.l ld calaacal¹.

calaancal² f.mg1 (-alay, -ashay) ld calaacal³.

calaancalid m.dh ld calaacalid.

calaanji¹ m.l ld calaanjiyid.

calaanji² f.g1/2 (-iyay, -iday/isay; -iyi) 1. Cunno meyrax iwm gowsaha ku jilcin. 2. Wax si aan habboonayn isugu qasid. 

calaanjin m.dh ld calaanjiyid. 

calaanjis m.dh ld calaanjiyid. 

calaanjiyid m.f.dh eeg calaanji². ld calaanji¹, calaanjin, calaanjis.

calaaqaad m.l ld calaaqo.

calaaqad m.dh ld calaaqo.

calaaqo m.dh (-ooyin, m.l) Xiriirka ka dhexeeya laba qof, dowlado iwm. ld calaaqaad, calaaqad, cilaaqaad, cilaaqad, cilaaqo.

calaa-xaal fk. Tacbaan ahaansho (dhaqaale iwm). Tus. “Waa tacbaan c.”. 

calaf¹ m.l 1. Dheef xag Ilaah ka qoran; risiq. 2. Nasiib. 

calaf² m.dh (-lfo, m.l) Kab duug ah. 

calaf³ f.g1 (-lfay, -laftay; -lfi) 1. U c.: Ilaah, cid wax risiq ugu dhigid. 2. U c.: Ilaah, cid wax nasiib ahaan u siin. 

calafsad m.l ld calafsasho.

calafsasho m.f.dh eeg calafso. ld calafsad, calafsi, calfad, calfasho.

calafsi m.l ld calafsasho.

calafso f.g3 (-saday, -satay) Wax calaf ka dhigasho. ld calfo.

calako m.dh Haweeney aad nacas u ah. 

calakonnimo m.dh Calako ahaansho. 

calakud m.dh.u Nooc deerada ka mid ah oo buuraha ku nool. 

calal m.l (-llo, m.dh) 1. Maro aad duug u ah. 2. Cad maro ah. 

calalayn m.f.dh eeg calalee. 

calalee f.g2 (-leeyay, -laysay) Maro, calal ka dhigid. 

calali f.g2 (-iyay, -isay) Cunto, meyrax iwm gowsaha ku jilcin. 

calalin m.f.dh eeg calali. ld calalis (2).

calalis m.l 1. Cuntada inteeda la calashado. 2. ld calalin.

calaloobid m.f.dh eeg calalow. 

calalow f.mg1 (-oobay, -owday; -oobi) Calal noqosho. 

calalsad m.l ld calalsasho.

calalsasho m.f.dh eeg calalso. ld calalsad, calalsi, calashad, calashi.

calalsi m.l ld calalsasho.

calalso f.g3 (-saday, -satay) Cunto gowsaha ku burburin. ld calasho.

calan¹ m.l (-ammo/-nno, m.dh) 1. Cad maro ah oo dowlad, hay'ad, maamul iwm astaan u ah. 2. Midab madow oo ay iduhu qaarka hore ku yeeshaan. 

calan² m.dh Barwaaqo, caafimaad iwm oo ka muuqda xoolaha jirkooda. 

calandejin m.dh Calan dejinta. 

calanhaye m.l (-yayaal, m.dh) Ciyaarta kubbadda cagta labada qof ee garsooraha caawiya midkood. ld calanwale.

calannaqsad m.l ld calannaqsasho.

calannaqsasho m.f.dh eeg calannaqso. ld calannaqsad, calannaqsi, calyannaqsasho, calyannaq 

calannaqsi m.l Soo celinta iyo calalinta ay xooluhu ku sameeyaan cuntada calooshooda ku jirta. ld calannaqsasho.

calannaqso f.mg3 (-saday, -satay) Calannaqsi sameyn. ld calyannaqso.

calansaar m.l Maalinta dowladi calankeeda qaadato. ld calansaarid.

calansaarid m.dh ld calansaar.

calanwale m.l (-layaal, m.l/dh) ld calanhaye.

calanwallee f.mg2 (-leeyay, -leysay) 1. Calan ruxid. 2. Muddo barwaaqo iyo rayrayn ku noolaasho. 

calanwalleyn m.f.dh eeg calanwallee. 

calaqaad f.g1 (-day, -dday) Wax calalin; raamsi. 

calaqaadid m.f.dh eeg calaqaad. 

calaqad¹ m.l (-dyo, m.dh) Nin madax ka ah ciyaarta mingiska. 

calaqad² m.dh (-do, m.l) Haweeney madax ka ah ciyaarta mingiska. 

calas¹ m.l.kh 1. C. ah: biyo saafi ah. 2. C. ah: maraq dufankiisu yaryahay. 3. C. ah: midab casaan xigeen ah; maarniin. 

calas² m.dh 1. Biyo ama fuud aan miir ahayn calow galay, qasan. 2. Midabyo isku laban (xoolaha). 

calasee f.g2 (-seeyay, -seysay) 1. Dhul qashin ka nadiifin. 2. Biyo calas ka dhigid. 

calaseyn m.dh eeg calasee. 

calashad m.l ld calalsasho.

calashi m.l ld calalsasho.

calasho f.g3 (-shaday, -shatay) ld calalso.

calcalyo m.dh Biyo xareed, saafi ah. 

caleemasaar¹ m.l U boqridda cid loo boqro in ay bulsho madax u noqoto. ld caleemasaarid.

caleemasaar² f.g1 (-ray, -rtay) Qof in uu bulsho madax u noqdo u boqrid. ld caleensaar².

caleemasaarid m.f.dh eeg caleemasaar². ld caleemasaar¹, caleensaar¹, caleensaarid.

caleemaysad m.l ld caleemaysasho.

caleemaysasho m.f.dh eeg caleemayso. ld caleemaysad.

caleemayso f.mg3 (-stay, -satay) Geed caleen yeelasho. 

caleen m.dh (-eemo, m.l) 1. Geedka qeybtiisa laamaha ka baxda ee u sameysa cuntada. 2. Caleenta geedka shaaha. 

caleendhacsad m.l ld caleendhacsasho.

caleendhacsade m.l (bot.) Geedka lumiya ama ay ka hoobtaan caleemaha xilliyada qaarkood. 

caleendhacsasho m.f.dh eeg caleendhacso. ld caleendhacsad, caleendhaacsi.

caleendhacsi m.l ld caleendhacsasho.

caleendhacso f.mg3 (-saday, -satay) Caleemo iska ridid (geed). 

caleen-iskudhisan m.dh (-eemo ..., m.l) (bot.) Caleenta iskudhisani waxay leedahay baabaca caleen u qaybsan caleen yarooyin girigirkoodu gaarsiisanyahay aroore caleenta. 

caleensaar¹ m.l ld caleemasaarid.

caleensaar² f.g1 (-ray, -rtay) ld caleemasaar².

caleensaarid m.dh ld caleemasaarid.

caleensad m.l ld caleensasho.

caleensasho m.f.dh eeg caleenso. ld caleensad, caleensi.

caleensi m.l ld caleensasho.

caleenso f.g3 (-saday, -satay) Caleen cunid (riyo). 

caley m.dh Dhalo farshiidda ka weyn. 

calfad m.l ld calafsasho.

calfasho m.dh ld calafsasho.

calfid m.f.dh eeg calaf³. 

calfo f.g3 (-faday, -fatay) ld calafso.

calgo m.dh Xaskul. 

caliqabsade m.l Nooc cayayaanka ka mid ah, soo baxa waqtiyada qabowga, lehna dhacaan laysku qaras falo. 

callaaf m.dh ld lacaaf.

callaal¹ m.l (-llo, m.dh) 1. Kiish yar oo caw ka samaysan oo hilibka, timirta iwm lagu rito. 2. In yar oo raashiin ah oo xayawaanka lagu dabo. 3. Deeq yar oo qof hawl qabtay la siiyo.4. Alaab yar oo meel loo wado. 5. ld callaalid. ld calaal¹.

callaal² f.g1 (-aalay, -aashay) 1. Qof laga rabo in uu hawl qabto deeq yar siin; laaluushid. 2. Alaab yar gaadid raran saarid. ld calaal².

callaalad m.l ld callaalasho.

callaalasho m.f.dh eeg callaalo. ld calaalad, calaalasho, callaalad.

callaalid m.f.dh eeg callaal². ld calaal¹, calaalid, callaal¹ (4).

callaalo f.g3 (-shay, - latay) Alaabo yar gaadiid saarasho. ld calaalo.

callaq¹ m.l ld callaqid.

callaq² f.g1 (-qay, -qday) 1. Wax meel ka laalaadin. 2. Wax jaho ku aaddin. 

callaqan¹ f.mg1 (-qmay, -qantay; -qmi) Wax la callaqay noqosho. 

callaqan² f.mg4 (-qnaa, -qnayd) Wax la callaqay ahaansho. 

callaqid m.f.dh eeg callaq². ld callaq¹.

callaqmid m.f.dh eeg callaqan¹. 

callaqnaan m.f.dh eeg callaqan². ld callaqnaansho.

callaqnaansho m.l/dh ld callaqnaan.

callayr m.dh Garannuug dheddig oo aan weli gaarin da'dii rimay qaadka. 

calman f.mg4 (-naa, -nayd) Wax la calmaday ahaansho. 

calmanaan m.dh eeg calman. ld calmanaansho.

calmanaansho m.l/dh ld calmanaan.

calmasho m.f.dh eeg calmo. 

calmi¹ m.l Dersi; cashar. 

calmi² f.g2 (-iyay, -isay) Cid dersi siin. 

calmin m.f.dh eeg calmi². 

calmo f.g3 (-maday, -matay) Wax si aad ah u jecleysasho. 

calool m.dh (-lo, m.l) 1. Xubinta dheefshiidka nafleyda oo isku xirta hunguriga iyo xiidmaha. 2. Qaybta jilicsan oo u dhexeysa laabxuunshada iyo gummaarka. 

caloolacad m.dh (-dyo, m.l) Dagaal dad badan ku hoobtay. ld caloolacaddo.

caloolacaddayn m.f.dh eeg caloolcaddee. 

caloolacaddee f.mg2 (-deeyay, -daysay) Nafley galgalasho hadba caloosha la soo kormarinayo samayn. 

caloolacaddo m.dh ld caloolacad.

calool-adag f.mg4 (-dkaa, -dkayd) 1. Adkeysi iyo dulqaad loo yeesho dhibaato. 2. Naxariis iyo jixinjix la'aan. 

calool-adayg¹ m.l ld calool-adkaan.

calool-adayg² f.mg1 (-gay, -gtay) Ku c.: adkeysi iyo isbeddel la'aan muujin. 

calooladaygid m.f.dh eeg calooladayg². 

calooladkaan m.f.dh eeg calool-adag. ld calool adayg¹, calool-adkaansho.

calooladkaansho m.l/dh eeg calooladkow. ld calool-adkaan.

calooladkow f.mg3 (-kaaday, -kaatay) Calool adayg yeelasho. 

caloolaweyn m.dh 1. (u) Koox dad ah oo hanti mood ah oo badan leh. 2. Marka balagga digirtu ka baxo miliqnimada ee ay iniinyihiisu yaryaryihiin. 

caloolbax¹ m.l Saxaro badan, jilicsan oo dulin nafleyda caloosha ka qooma keeno; shuban; dababbax. 

caloolbax² f.mg1 (-xay, -xday; -bixi) Nafley saxaro badan oo jilicsan dhigid. 

caloolbixid m.f.dh eeg caloolbax². 

calooldubasho m.f.dh eeg caloolduubo. 

caloolduubad m.l ld caloolduubasho.

caloolduubo f.mg3 (-btay, -batay) Ka c.: wax ka rajo dhigid. 

calool-engegnaan m.dh (daaw.) Xaalad dhigidda saxarada ay aad u yaraato ama saxarada ay aad u adkaato yaraatana ama soo dhaafidda saxarada ay dhib ama xanuun keento. 

caloolfayoobaan m.f.dh eeg caloolfayoobi². ld caloolfayoobaansho.

caloolfayoobaansho m.l/dh eegcaloolfayoobow. ld caloolfayoobaan.

caloolfayoobi m.dh Qof aan cadaawad iyo nacayb cid u haynin; uursami. 

caloolfayoobow f.mg3 (-bowday, -baatay) Qof aan cadaawad iyo nacayb cid u haynin noqosho. 

caloolfayow f.mg4 (-oobaa, -oobayd) Qof aan cadaawad iyo nacayb cid u haynin ahaansho. 

caloolgal¹ m.l 1. Bilawga uurka haweenka, uurgal. 2. ld caloolgelid.

caloolgal² f.mg1 (-alay, -ashay; -geli) Uur gelid. 

caloolgelid m.f.dh eeg caloolgal². ld caloolgal¹ (2).

caloolgo' f.mg1 (-'ay, -'day) Ka c.: qof, cid uu jeclaa aad u nicid. 

caloolgo'id m.f.dh eeg caloolgo'. 

caloolgubyo m.dh Dareen leh ciil, caro iyo murugo; tiiraanyo. 

caloolgubyoo f.mg3 (-ooday, -ootay) Caloolgubyo dareemid. 

caloolgubyood m.f.dh eeg caloolgubyoo. 

calooljilcan f.mg4 (-naa, -nayd) 1. Qof naxariis badan ahaansho. 2. Qof wax uusan hubsan si sahlan u qaata ahaansho. 

calooljilcanaan m.f.dh eeg calooljilcan. ld calooljilcanaansho.

calooljilcanaansho m.l/dh ld calooljilcanaan. 

calool-jilciye m.l (-yayaal, m.l/dh) (daaw.) Dawo badisa caloolbaxa, ayadoo jilcinaysa saxarada ama dhaqaajineysa xiidmaha. 

calooljileec m.l 1. Dareen naxariis iyo turaal leh oo aadanaha ku beerma. 2. Dareen nuglaan iyo debec leh oo loo yeesho arrin aan la hubsan. 

calool-kusid m.l Qof xumaatada lagu sameeyo aan illaawin; uurkuqaad. 

caloolmajiir m.l (-ro, m.dh) (daaw.) Xanuun aad ah ee uurkujirtada oo ay ilbidhiqsiyo ama daqiiqado qabatinka u kala dhexeeyaan. 

caloolqabad m.l ld caloolqabasho.

caloolqabasho m.dh Xanuun qabatin ah oo caloosha maroojiya; caloolxanuun. ld caloolqabad.

caloolsamaan m.f.dh caloolsan. ld caloolsami.

caloolsami m.dh Cadaawad iyo neceyb la'aan. ld caloolsamaan.

caloolsan f.mg4 (-amaa, -amayd) Qof aan cadaawad iyo nacayb cid u haynin ahaansho. 

caloolweyn f.mg4 (-naa, -nayd) Qof buuran ahaansho. 

caloolweynaan m.f.dh eeg caloolweynad. ld caloolweynaansho.

caloolweynaansho m.l/dh ld caloolweynaan.

caloolweynad m.l Cudur kaneecada laga qaado oo beeryarada barariya; bu'; weled. ld uurweynaad.

caloolxanuun m.l Cudur kasta oo caloosha ku dhaca oo xanuujiya. 

caloolxumaan m.f.dh eeg caloolxun. ld caloolxumaansho, caloolxumi, caloolxumo.

caloolxumaansho m.l/dh eeg caloolxumow. ld caloolxumaan.

caloolxumayn m.f.dh eeg caloolxumee. 

caloolxumee f.g2 (-meeyay, -maysay) Cid caloolxumo badid. 

caloolxumi m.dh ld caloolxumaan.

caloolxumo m.dh Dareen cadaawad iyo ciilqab leh. ld caloolxumi.

caloolxumow f.mg3 (-maaday, -maatay) Ka c.: caloolxumo dareemid. 

caloolxun f.mg4 (-umaa, -umayd) Ka c./u c.: qof caloolxumo hayso ahaansho.

caloolyaro m.dh (-ooyin, m.l) (c.nafl.) Qaybta wadnaha ee ka soo qaadda dhiigga dhegyarada ee u tuurta habdhiska halbowlayaasha. 

caloolyoobid m.f.dh eeg caloolyow². ld caloolyow¹.

caloolyow¹ m.l Welwel iyo walaac ku dhasha qof marka uu la kulmo arrin adag oo uusan xal u haynin. ld caloolyoobid.

caloolyow² f.mg1 (-oobay, -owday; -oobi)Qof la kulmay arrin adag oo uusan xal u haynin welwel iyo walaac ku beermid. 

calooshi-lacayaar m.l (calooshood-lacayarro, m.dh) Qof maalintaas hantidiisu sida ay tahay u dhaqma oo aan mustaqbalka ka fikirin. 

calooshi-ushaqayste m.l (calooshood-ushaqaystayaal, m.l) Qof loo kireysto dil, dhac, qarbudaad iwm. 

calow¹ m.l.kh 1. C. ah: biyo dhoobo ku qasantahay. 2. C. ah: midab calas ah. 

calow² f.mg1 (-lway, -lowday; -lwi) Biyo, dhoobo ku qasmid. 

calqad m.dh ld qalcad.

calwasaad¹ m.l (-dyo, m.dh) 1. Hadal qof hurdayo uu ku hadlo; qarow. 2. ld calwasaadid.

calwasaad² m.l (-dyo, m.dh) (daaw.) Xaalad muddo gaaban ee maskaxda shaqadeedu isku qasanto oo la socoto jirro maskaxda. 

calwasaad³ f.mg1 (-day, -dday) Qof hurdaya hadlid. ld carwasaad².

calwasaadid m.f.dh eeg calwasaad². ld calwasaad¹ (2), carwasaad¹, carwasaadid.

calwi f.g2 (-iyay, -isay) Biyo, calow ka dhigid. 

calwid m.f.dh eeg calow². 

calwin m.f.dh eeg calwi. 

calwis m.l Wadaan aad u weyn. 

calyannaqsad m.l ld calannaqsasho.

calyannaqsasho m.dh ld calannaqsasho.

calyannaqsi m.l ld calannaqsasho.

calyannaqso f.mg3 (-saday, -satay) ld calannaqso.

calyee f.g2 (-yeeyay, -yeysay) Wax calyo ku halllayn; calyo ku qoyn. ld candhuufayn.

calyeyn m.f.dh eeg calyee. 

calyo m.dh (c.nafl.) Dareere aan midab lahayn, qanjirrada xayawaanka ka yimaada oo cunnada jilciya; candhuufo. 

calyoceshade m.l.u (-dayaal, m.l/dh) (c.nafl.) Dir hoosaad naasleyda qoobabka leh oo ay ka midyihiin idaha, riyaha, lo'da iyo cawsha. Waxa astaan u ah calool afar lakab ah, oo qaybta ugu horaysa la yidhaahdo “ruumen” taas oo burbuisa “selilowska”. Cuntada waxa si ku meel gaadh ah loogu keydiyaa “ruumenka”, halkaas oo dib loogu burburiyo looguna calaaliyo balbka, inta aan la liqin loona gudbin qaybta kala ee caloosha iyada oo dheefshiidku halka ka sii socdo. 

camaajiir m.l Midab caddaan iyo madow ama caddaan iyo casaan isugu jira oo ay yeeshaan lo'da iyo riyaha. 

camaarrey m.dh Tiro aad u badan oo dad, xoolo iwm ah. 

camaaryaley m.dh 1. Nooc ka mid ah abeesooyinka waaweyn. 2. Wax tiradoodu aad u badantahay; camaarrey. 

camajuuji f.g2 (-iyay, -isay) Wax dhinacyadiisa si xoog leh isugu keenid. ld camandhuuji, camanjuuji.

camajuujin m.f.dh eeg camajuuji. ld camadhuujin, camajuujis, camanjuujin.

camajuujis m.l ld camajuujin.

camal m.l 1. Hawl, shaqo. 2. Abuur, dabeecad. 3. Xanaaq, dhirif, caro. 4. (s) Sidiis, oo kale. Tus. “Buuggaas camal ii keen”. 

camalfal¹ m.l ld camalfalid.

camalfal² f.mg1 (-alay, -ashay) 1. Camal wanaagsan Eebbe dartii u sameyn. 2. Ku c.: amar sidii laga rabay u fulin. 

camalfalad m.l ld camalfalasho.

camalfalasho m.dh eeg camalfalo. ld camafalad.

camalfalid m.f.dh eeg camalfal². ld camafal¹.

camalfalo f.mg3 (-ashay, -alatay) Camal wanaagsan Eebbe dartii u samayn. 

camaliyaad m.l.w eeg camaliyad. 

camaliyad m.dh (-aad/-ado, m.l) 1. Fal. 2. Dariiq, dhicitaan; hab, qaab. 3. Shaqo, hawl.

camalley m.dh (-eeyo, m.dh) Haweeney xanaaq badan. 

camallow m.l (-wyo, m.dh) Nin xanaaq badan. 

camalsamaan m.f.dh eeg camalsan. ld 

camalsamaansho, camalsami.

camalsamaansho m.l/dh eeg camalsamow. ld camalsamaan.

camalsami m.dh Dabeecad wanaagsan oo qof yeesho. ld camalsamaan.

camalsamow f.mg3 (-maaday, -maatay) Qof camalsan noqosho. 

camalsan f.mg4 (-amaa, -amayd) Qof dabeecad wanaagsan ahaansho. 

camalxumaan m.f.dh eeg camalxun. ld camalxumaansho, camalxumi, camalxumo.

camalxumaansho m.l/dh ld camalxumaan.

camalxumi m.dh Dabeecad aan wanaagsanayn oo qof yeesho. ld camalxumaan.

camalxumo m.dh ld camalxumaan.

camalxun f.mg4 (-umaa, -umayd) Qof aan dabeecad wanaagsanayn ahaansho. 

camambuur¹ m.l ld camambuurid.

camambuur² f.mg1 (-ray, -rtay) Camcanka oo la buuriyo caro darteed. 

camambuurid m.f.dh eeg camambuur². ld camambuur¹, cambuur¹ (2), cambuurid.

camandhuuji f.g2 (-iyay, -isay) ld camajuuji. 

camandhuujin m.dh ld camajuujin. 

camandulle m.l Farsamo, si aan hagaagsaneyn u sameyn. ld camandulleyn.

camandullee f.g2 (-leeyay, -leysay) Farsamo, si aan hagaagsaneyn u sameyn. 

camandulleyn m.f.dh eeg camandullee. ld camandulle.

camanjuuji f.g2 (-iyay, -isay) ld camajuuji.

camanjuujin m.dh ld camajuujin.

camar m.l 1. Nooc cayayaanka yaryar ka mid ah oo hargaha gala. 2. C. ah: qof gaboobay. 

camarre m.l Gorayo yar oo aan weli lab iyo dheddig loo kala saari karin. 

camashoo f.mg3 (-ooday, -ootay) U c.: caro dareemid. 

camashood m.f.l eeg camashoo. 

cambaabbur m.l Canjeelo. 

cambaar¹ m.l 1. Roob da'a xilli jiilaal. 2. Xiddig magaciis. 

cambaar² m.dh (daaw.) Cudur maqaarka ku dhaca oo goobo-goobo waaweyn oo cuncun leh u yeela; halaamacood maqaarka intiisa sare oo leh cuncun, finan iyo qolof. 

cambaarayn m.f.dh eeg cambaaree. 

cambaarcad m.dh (-dyo, m.dh) Qawad. Cudur aan halis ahayn oo maqaarka dadka ku dhaca oo barobaro cadcad leh; qawad. 

cambaaree f.g2 (-reeyay, -raysay) 1. Cambaar u yeelid. 2. Cid ceeb iyo dhaliil ka faafin; dhaleecayn, ceebayn. 

cambaarmadow m.dh Cambaar aad u cuncun badan; goosato. 

cambaaroobid m.f.dh eeg cambaarow. 

cambaarow f.mg1 (-oobay, -owday; -oobi) 1. Wax cambaar ku dhacday noqosho. 2. Wax la dhaleeceeyay noqosho (qof). 

cambar m.l Shay udgoon, xabag u eg, uurka nibiriga qaarkii ku samaysma oo xeebaha laga helo. ld canbar.

cambarshe m.l (-shayaal, m.l/dh) 1. Qalab qaab bil leh, lacag ka samaysan, shunufyo ka laalaadaan oo haweenku qoorta ku xirtaan. 2. Uunsi cambar lagu daray. 3. Nooc cambarka ka mid ah oo aan qiimo badan lahayn. ld canbarshe.

cambaruud m.l Miro jilcan, midabkoodu cas yahay oo aad u macaan. 

cambe m.l Geed weyn, dhulka kuleylaha ka baxa oo leh caleemo dhuudhuuban iyo miro macaan dhexda laf weyn ku leh. ld cambo.

cambo m.l ld cambe.

cambus¹ m.l ld cambusid.

cambus² f.g1 (-say, -stay) Wax si aan nadaamsaneyn u laalaabid. 

cambusid m.f.dh eeg cambus². ld cambus¹.

cambuul¹ m.l (-llo, m.dh) 1. Tub geed sisin ah oo isku xiran. 2. Hoy yar, caws qoryo iwm ka samaysan oo beeraha laga dhex samaysto. ld abbuul, ambuul, cabbuul.

cambuul² m.dh Qodaxda sarmaanta marka ay curdanka tahay; dhambacaluul. 

cambuulee f.g2 (-leeyay, -leysay) Badar cambuulo ka dhigid. 

cambuuleyn m.f.dh eeg cambuulee. 

cambuulo m.dh Badar la kariyey isagoo iniinahiisa aan la burburin. 

cambuur¹ m.l (-rro, m.dh) 1. Gashi haweenku qaato oo ilaa lugaha ku eg. 2. ld camambuurid.

cambuur² f.mg1 (-ray, -rtay) ld camambuur².

cambuurid m.f.dh ld camambuurid.

camcami f.g2 (-iyay, -isay) Nafley dhulka ku rafin. 

camcamin m.f.dh eeg camcami. ld camcamis, camcamo (3).

camcamis m.l ld camcamin.

camcamo m.dh 1. Dhul ku rafin aan waxyeello weyn lahayn ee nafley lagu sameeyo. 2. Waqti in door ah; cabbaar. 3. ld camcamin.

cammaar m.l.kh C. ah: xarig ama jawaan dun adag ka samaysan. 

cammayn m.f.dh eeg cammee. 

cammee f.g2 (-meeyay, -maysay) 1. Cid khayaamayn. 2. Cid indhatirid. 

cammir f.g1 (-ray, -rtay) 1. Dukaan, badeeco badan dhigid. 2. Shaah, sonkor, caleen, qoroful, hayl iwm isu dheellitirid. 

cammiraad m.dh 1. Wax aan dhab ahayn oo meel maran lagu buuxiyo. 2. ld cammirid.

cammiran f.mg4 (-rnaa, -rnayd) Wax la cammiray ahaansho (dukaan). 

cammirid m.f.dh eeg cammir. ld cammiraad.

cammirnaan m.f.dh eeg cammiran. ld cammirnaansho.

cammirnaansho m.l/dh ld cammirnaan.

cammo m.dh C. ah: qof aan indhaha wax ka arkayn. ld cammoole.

cammoobid m.f.dh eeg cammow. cammoole m.l ld cammo.

cammow f.mg1 (-oobay, -owday; -oobi) Cammo noqosho. 

cammuud m.dh Ciid jilicsan oo aan lahayn habaas, dhoobo iyo dhagax. 

can m.l (caman, m.l) Labada cad ee hilibka ah oo ku yaal wejiga labadiisa dhinac midkood, waxay u dhexeeyaan isha iyo qalka hoose, ama sanka iyo dhegta. 

canaab m.dh 1. Culays. 2. Daal badan oo la dareemo marka socod dheer la galo. 

canaad¹ m.l ld cinaad¹.

canaad² f.g1 (-day, -dday) ld cinaad².

canaadi m.l.kh ld cinaadi.

canaadid m.dh ld cinaadid.

canaadnimo m.dh ld cinaadnimo.

canaan m.dh Hadal kulul oo loo jeediyo qof wax ba'shay. 

canaanad m.l ld canaanasho.

canaanasho m.f.dh eeg canaano. ld canaanad.

canaaniyo m.l Gubtahanyo. 

canaano f.g3 (-ntay, -natay) Cid canaan u jeedin. 

canaanyo m.dh ld cadanyo.

canaanyoo f.mg3 (-ooday, -ootay) ld cadanyoo.

canaanyood m.l ld cadanyood.

canaasiir m.dh.u 1. Dad si ihaano ahaan, la rabo in wax laga sheego. 2. eeg cunsur. 

canab m.l 1. Geed saaq, dhala miro yaryar, kulkulucsan, caddaan ama guduud ah, cutubcutub u baxa oo sidooda lagu cuno ama khamri laga sameeyo ama inta la qallajiyo sibiib laga dhigo. 2. Miraha geedkaas dhala. 3. C. ah: kuul mirahaas u eg. ld cinab.

cananaas m.l Geed ka baxa kulaylaha oo dhala buruq kuusan, macaan oo korka ku leh qolof kurtumo leh, madaxa sarena caleemo dhuudhuuban oo adag. 

cananno m.dh Dhacaan cad, dhirta qaarkeeda ka yimaadda oo ku dhega wixii taabta oo adag. 

cananyo m.dh ld cadanyo.

cananyoo f.mg3 (-ooday, -ootay) ld cadanyoo.

cananyood m.l ld cadanyood.

canbar m.l ld cambar.

canbarshe m.l (-shayaal, m.l/dh) ld cambarshe.

canceeno m.dh Raxmad; naxariis.

canceensad m.l ld canceensasho.

canceensasho m.f.dh eeg canceenso. ld canceensad.

canceenso f.mg3 (-saday, -satay) Cid canceeno ka dalbasho. 

candallaa m.l ld cantalyaa.

candhaaq¹ m.l ld candhaaqid.

candhaaq² f.mg1 (-qay, -qday) Si kala daadsanaan iyo qaabdarro ah u fadhiyid (qof). 

candhaaqid m.f.dh eeg candhaaq². ld candhaaq¹.

candhaaqsasho m.f.dh eeg candhaaqso. ld candhaaqsi.

candhaaqsi m.l ld candhaaqsasho.

candhaaqso f.mg3 (-saday, -satay) Si candhaaq ah u fadhiisasho. 

candhabeel¹ m.l 1. Cudur ku dhaca candhada oo xididdada caanaha waaxyeela. 2. ld candhabeelid.

candhabeel² f.mg1 (-eelay, -eeshay) Cudur candhada ku dhacay awgeed xididdada caanaha waxyeeloobid. 

candhabeelid m.f.dh eeg candhabeel². ld candhabeel¹ (2).

candhable m.l Gun, sal. 

candhadheer m.dh Waraabaha kan dheddigga ah. 

candhakar¹ m.l Weynaan iyo barar ka muuqda candho aad caano uga buuxsameen. 

candhakar² f.mg1 (-ray, -rtay) Candho xoolaad aad u dararid. 

candhakarid m.f.dh eeg candhakar². 

candhakarsan f.mg4 (-naa, -nayd) Candho xoolaad wax aad u dararay ahaansho. 

candhakarsanaan m.f.dh eeg candhakarsan. ld candhakarsanaansho.

candhakarsanaansho m.l/dh ld candhakarsanaan.

candhasaab¹ m.l (-byo, m.dh) Kolay maro ama harag ka samaysan oo ariga candhada loo geliyo si aysan dhashoodu u nuugin. 

candhasaab² f.g1 (-bay, -btay) Neef ari ah si aysan dhashiisu u nuugin kolay harag ama maro ka samaysan candhada u gelin. 

candhasaaban f.mg4 (-bnaa, -bnayd) Wax la candhasaabay ahaansho (ari). 

candhasaabasho m.f.dh eeg candhasaabo. 

candhasaabid m.f.dh eeg candhasaab². 

candhasaabnaan m.f.dh eeg candhasaaban. ld candhasaabnaansho.

candhasaabnaansho m.l/dh ld candhasaabnaan.

candhasaabo f.mg3 (-btay, -batay) Ari irmaan si aysan dhashiisu u nuugin candhasaab u gelin. 

candhayn m.f.dh eeg candhee. 

candhee f.mg2 (-dheeyay, -dhaysay) 1. Neef irmaan candho keenid. 2. Neef sid dhaweeyey gor yeelasho. 

candho m.dh (-ooyin, m.l) Xubinta caanahu galaan ee xayawaanka dheddig. 

candhokar f.mg1 (-ray, -rtay) Candho xoolaad aad u dararid. 

candhokarid m.f.dh eeg candhokar. 

candhokarsan f.mg4 (-naa, -nayd) Candho xoolaad wax aad u dararsan ahaansho. 

candhokarsanaan m.f.dh eeg candhokarsan. ld candhokarsanaansho.

candhokarsanaansho m.l/dh ld candhokar sanaan.

candhuuf¹ m.dh Hoore layig ah, aan midab lahayn, qanjirrada afka nafleyda ka yimaada oo liqidda cuntada fududeeysa. ld candhuufo.

candhuuf² m.dh (c. nafl.) Dareere biyo oo kale ah ay qanjidho candhuufeedku ku dhiiqiiyaan afka. Soo saarida candhuufta waxa nashaadiya cuntada afka ku jirta iyo urta ama ku fekerka cuntada. 

candhuuf³ f.mg1 (-fay, -ftay) Ku c.: cid candhuuf ku tufid. 

candhuufayn m.f.dh eeg candhuufee. 

candhuufee f.g2 (-feeyay, -faysay) 1. Candhuuf marin. 2. Candhuuf ku tufid. 

candhuufid m.f.dh eeg candhuuf². 

candhuufo m.dh ld candhuuf¹.

candiid m.l ld cindiid.

caneeqaad¹ m.l ld qaneeqaad¹.

caneeqaad² f.mg1 (-day, -dday) ld qaneeqaad².

caneeqaadid m.dh ld qaneeqaadid.

canfar m.dh Neef ido ah oo canka diilliin cad ku leh. 

cangaleel m.dh.u Nooc aleelada yaryar ka mid ah. 

cangub m.l Geed quwaax qodax leh oo dhiddinka u eg. 

caniin¹ m.l ld ciniin¹.

caniin² f.mg1 (-nay, -ntay) ld ciniin².

caniini f.g2 (-iyay, -isay) ld ciniini.

caniinid m.dh ld ciniinid.

caniinin m.dh ld ciniinin.

caninnimo m.dh ld cininnimo.

canjeel m.l (-canjeel, m.dh) Geed weyn, miro la cuno leh, koox koox u baxa oo u eg deegaanka. 

canjeelo m.dh Cunto jilicsan, taawo lagu dubo, ka samaysan badar riqdan oo bur lagu cajiimay; cambaabur; canjeero. ld canjeero.

canjeero m.dh ld canjeelo. 

canjiid m.dh (-dyo, m.l) Summad alif dheer ah oo xoolaha daanka looga dhigo. 

canjil¹ m.l ld canjilid. 

canjil² f.g1 (-ilay, -ishay) Cid hadal ay sheegtay si qaab daran daba dhihid; jilid; dhaajin. 

canjilid m.f.dh eeg canjil². ld canjil¹.

cankuqaad m.l Geedka galleyda inta uusan sabuulka soo ridin ee uu dhinaca ka kuusanyahay. 

canqari f.g2 (-iyay, -isay) ld anqari.

canqarin m.dh ld anqarin.

canqaris m.l ld anqarin.

canqarsasho m.dh ld anqarsasho.

canqarso f.mg3 (-saday, -satay) ld anqarso.

canqaw m.l (-wyo, m.dh) Labada lafood ee ka soo taagan meesha cagta iyo kubka iska galaan middood. ld anqow.

canshuur¹ m.dh (-ro, m.l) Lacag boqolkiiba in laga qaado hantida dadweynaha si ay dawladdu ugu fuliso danta guud. ld cashuur¹.

canshuur² f.g1 (-ray, -rtay) 1. Hanti canshuur ka bixin. 2. Cid canaadid. ld cashuur².

canshuuran f.mg4 (-rnaa, -rnayd) Wax la canshuuray ahaansho (hanti). ld cashuuran.

canshuurasho m.f.dh eeg canshuuro. ld cashuurasho.

canshuurid m.f.dh eeg canshuur². ld cashuurid.

canshuurnaan m.f.dh eeg canshuuran. ld canshuurnaansho, cashuurnaan, cashuurnaansho.

canshuurnaansho m.l/dh ld canshuurnaan.

canshuuro f.g3 (-rtay, -ratay) Hanti, cashuur ka baxsasho. ld cashuuro.

canshuurqaad m.l ld Cashurqaade; Canshuurqaadid; canshuurqaade.

canshuurqaade m.l (-dayaal, m.l/dh) Qof dadweynaha ka soo ururiya canshuurta. ld canshuurqaad (2), cashuurqaade.

canshuurqaadid m.dh Uruurinta canshuur laga soo ururiyo dadweynaha. ld canshuurqaad (1), cashuurqaadid.

cantab m.dh Meel godan, canka xoolaha ku taal oo daaqu ku ururo. 

cantalaal¹ m.l 1. Hadal qof hurdayo ku hadlo; qarow. 2. ld cantalaalid.

cantalaal² f.mg1 (-aalay, -aashay) Qof hurdaya hadlid. 

cantalaalid m.f.dh eeg cantalaal². ld cantalaal¹.

cantalay m.l ld cantalyaa.

cantallaa m.l ld cantalyaa.

cantalyaa m.l Nooc ka mid ah haadda waaweyn oo leh gafuur dhuuban oo dheer, lugo dhaadheer iyo guluc laallaadda oo uu cuntada ku rito; baambow. ld candallaa, cantallaa, cantalay.

cantar¹ m.l 1. Kibir; aabi. 2. C. ah: aan ulajeeddo fiican lahayn, aan macne lahayn (hadal). 

cantar² f.mg1 (-ray, -rtay) 1. Kibir iyo islaweynaan muujin. 2. Hadal aan nuxur badan lahayn sheegid. 

cantarabbaqash m.l Hadal aad u nuxur yar. 

cantarid m.f.dh eeg cantar². 

cantatab¹ m.l 1. (-byo, m.dh) Qof aad u da'weyn oo caqligiisu doorsoomay. 2. C. ah: hadal aan milgo lahayn oo cabsi, argagax iwm keenaan. ld catatab¹.

cantatab² f.mg1 (-bay, -btay) Cabsi darteed, si jaahwareersan oo aan caqligal ahayn u hadlid. ld catatab².

cantatabid m.f.dh eeg cantatab². ld catatabid.

cantoob m.dh ld cantoobo.

cantoobo m.dh (-ooyin, m.l) In kol shanta farood iyo calaacasha lagu qabto oo buuxisa. ld cantoob, xantoobo.

cantuug f.g1 (-gay, -gtay) Cunto ama cabitaan, hal mar afka ka buuxin. 

cantuugid m.f.dh eeg cantuug. 

cantuugo m.dh (-ooyin, m.l) Cabitaan ama cunto hal mar afka buuxisa. 

cantuuji f.g2 (-iyay, -isay) Qof cunto uu cantuugo siin. 

cantuujin m.f.dh eeg cantuuji. 

canyayuub¹ m.l Si qaab daran oo wax loo duudduubo. 

canyayuub² f.g1 (-bay, -btay) Si qaab daran wax u duudduubid. 

canyayuubid m.f.dh eeg canyayuub². 

canyayuus m.l.u Iniino qare oo la dubay kaddibna la daqiijiyey. 

canyo m.dh Cagaar yar, dhanaan, ka baxa meelaha ciidda jilcan leh oo la cuno. ld cayo.

caq m.dh ld aq.

caqabo m.dh Shanboolada oo saddex goor la boolaysto laguna badiyo (turub). 

caqad m.l Nikaax. ld caqdi.

caqasho m.dh ld aqasho.

caqdaad m.l eeg caqdad. ld caqdad.

caqdad m.dh (-daad, m.l) Duub maro ah oo afartan yaardi ah oo midab leh. ld caqdaad.

caqdi m.l ld caqad.

caqi f.g2 (-iyay, -isay) ld aqi.

caqiido m.dh (-ooyin, m.l) Mabda' diimeed oo la aaminsan yahay. ld caaqido.

caqin m.dh ld aqin.

caqli m.l (-iyo/cuquul, m.dh) Awood binu'aadanka u gaar ah oo ay wax ku kala gartaan; garaad. ld aqli.

caqliceli f.mg2 (-iyay, -isay) U c.: cid waxay samayn lahayd ka waanin. 

caqlicelin m.f.dh eeg caqliceli. 

caqliggaab m.l/dh (caqliggaab, m.dh) Qof aan caqli badan lahayn. 

caqliley m.dh (-eeyo, m.dh) Haween caqli badan leh. 

caqlillaawe m.l (-wayaal, m.l/dh) Nin aan caqli fiican lahayn. 

caqlilow m.l (-wyo, m.dh) Nin caqli badan leh. 

caqlisasho m.dh ld caqliyaysasho.

caqliso f.mg3 (-stay, -satay) ld caqliyayso.

caqliyad m.dh Ra'yi. 

caqliyari m.dh Nacasnimo. 

caqliyaysasho m.f.dh eeg caqliyayso. ld caqlisasho.

caqliyayso f.mg3 (-stay, -satay) 1. Ilmo, wax garaadkiisu kordhay noqosho. 2. Qof fal xun oo uu sameyn jirey ka waantoobid. 3. Qof bisil oo waaya-arag ah noqosho. ld caqliso.

caqo f.mg3 (-qday, -qatay) ld aqo.

car¹ m.l 1. Qadiidka ku hara weel la culay. 2. Dhadhanka ay yeeshaan caano, biyo iwm oo lagu shubay weel la culay. 3. Cudur candhada geela ku dhaca oo dildilaaciya. 4. (e.d) C.!: haddaad ku dhacdid!; Wir! 

car² f.mg1 (-ray, -rtay) Car noqosho. ld cartan².

caraacar m.l 1. Geed nagaar leh qodaxyo kuwa tiinka u eg oo ka baxa meelaha qabatinka leh. 2. Qodaxda geed-qodxeed yar. ld caraacir, caraancar.

caraacir m.l ld caraacar.

caraadi f.g2 (-iyay, -isay) Qof dagaal ku guubaabin. 

caraadin m.f.dh eeg caraadi. 

caraancar m.l ld caraacar.

caraatamid m.f.dh eeg caraatan². ld caraatan¹.

caraatan¹ m.l Kaftan suugaaneed cay ah oon laga caroon oo wiilasha iyo gabdhaha isdhaafsata; yooyootan. ld caraatamid.

caraatan² f.mg1 (-amay, -antay; -ami) Kaftan suugaantiisu sarreyso laba dhallinyaro (wiil iyo gabar) ama ka badan isdhaafsasho. 

carab m.l (carab, m.dh) 1. Qof sinjigiisa ka soo jeeda ummadda uu nabiga u dhashay. 2. Midab lo'da iyo riyuhu yeeshaan oo casaan iyo caddaan isbarxay ah. 

carabayn m.f.dh eeg carabee. ld carabiyeyn.

carabbaabba'¹ m.l Degganaan ka muuqata qof caro haysay ka tirantay. 

carabbaabba'² f.mg1 (-'ay, -'day; -bi'i) Qof caro haysay ka tirmid. 

carabbaabbi'id m.f.dh eeg carabbaabba'². 

carabcad m.l Neef ido ah oo wada cad; shiikh. 

carabee f.g2 (-beeyay, -baysay) 1. Cid dhaqankeeda iyo luqaddeeda mid carbeed ka dhigid. 2. Cid carab iska yeelid. ld carabiyee.

carabi¹ m.l Af ay dadka carbeed ku hadlaan. 

carabi² m.dh Nooc kalluunka ka mid ah, 

carabiyee f.g/mg2 (-yeeyay, -yeysay) 1. (f.mg) Af carbeedka ku hadlid. 2. (f.mg) Carab is macnayn. 3. (f.g) ld carabee. ld carabee 

carabiyeyn m.dh eeg carabiyee. ld carabayn.

carablaay m.dh Haweenay aan karin ereyada qaarkood sida loogu dhawaaqo. 

caraboobid m.f.dh eeg carabow. 

carabow f.mg1 (-oobay, -owday; -oobi) Carab noqosho. 

caraceli f.g2 (-iyay, -isay) Haweenay dudday gurigeedii ku celin iyadoo la raalli gelinayo. 

caracelin m.f.dh eeg caraceli. 

carad m.l 1. Qof aad u gaboobay. 2. ld carasho.

caradhaban m.l Xanuun hanfaf leh oo oogada laga dareemo. 

caradhow f.mg4 (-waa, -wayd) Qof dhaqso u xanaaqa ahaansho. 

caradhowaan m.f.dh eeg caradhow. ld caradhowaansho.

caradhowaansho m.l/dh ld caradhowaan.

caradugaag m.l Cudur eyga ku dhaca oo ku khasba in uu qaniino dadka iyo xoolaha. 

caraf¹ m.dh Ur udgoon oo la jeclaysto. 

caraf² f.mg1 (-rfay, -raftay; -rfi) Ur carfoon soo udgid. 

carafudayd m.l ld carafududaan.

carafudud f.mg4 (-daa, -dayd) Qof dhaqso u xanaaqa ahaansho. 

carafududaan m.f.dh eeg carafudud. ld carafudayd, carafududaansho.

carafududaansho m.l/dh ld carafududaan.

carar¹ m.l 1. ld cararid. Orod baqdin leh. 2. Dhiin meyraxda dhirta qaarkeed laga sameeyo oo wax lagu aslo; asal; aglool. 

carar² f.mg1 (-ray, -rtay) Orod baqdin ku jirto ordid. 

cararayn m.f.dh eeg cararee. ld cararin.

cararaysan f.mg4 (-snaa, -snayd) Weel wax la carariyey ahaansho. 

cararaysnaan m.f.dh eeg cararaysan. ld cararaysnaansho.

cararaysnaansho m.l/dh ld cararaysnaan.

cararee f.g2 (-reeyay, -reysay) Weel asal marin. 

carareysad m.l ld cararsasho.

carareysasho m.dh ld cararsasho.

carareysi m.l ld cararsasho.

carareyso f.g3 (-saday, -satay) ld cararso.

carari f.g2 (-iyay, -isay) ld cararee.

cararid m.f.dh eeg carar². ld carar¹ (1).

cararin m.dh ld cararayn.

cararsad m.l ld cararsasho.

cararsasho m.f.dh eeg cararso. ld carareysad, carareysasho, carareysi, cacarsad.

cararsi m.l ld cararsasho.

cararso f.g3 (-saday, -satay) Weel carar marsasho. ld carareyso.

carasho m.f.dh eeg caro². ld carad.

caratir¹ m.l Wax qof carooday carada looga ba'sho (siiba haweenka). 

caratir² f.g1 (-ray, -rtay) Cid caro ka bi'in. 

caratirid m.f.dh eeg caratir². 

caraw m.l Midab cawl ah. 

carayn m.f.dh eeg caree. 

caraysan f.mg4 (-snaa, -snayd) U c.: wax caro haysa ahaansho. 

caraysii f.mg2 (-iiyay, -iisay) 1. Is c.: is daalin. 2. Ka c.: cid caro ku abuurid. 

caraysiin m.f.dh eeg caraysii. 

caraysnaan m.f.dh eeg caraysan. ld caraysnaansho.

caraysnaansho m.l/dh ld caraysnaan.

carbar¹ m.l Xaaladda neef baahan oo cabbay biyo aad u dhanaan oo maqaarkiisa iyo hilibkiisa biyo kala dhex gelaan. 

carbar² f.mg1 (-ray, -rtay) Neef baahan oo biyo cabbay xalxalid. 

carbarid m.f.dh eeg carbar². 

carbash m.dh Cayaar turub (firo) haad la dalbaday qofka firaynayaa firada labaad ku helid. 

carbi f.g2 (-iyay, -isay) Nafley tababbar gaar ah siin. 

carbin m.f.dh eeg carbi. ld carbis (2).

carbis m.l (-syo, m.dh) 1. Xero ciidan oo wax lagu tababbaro. 2. ld carbin.

carbisan f.mg4 (-snaa, -snayd) Wax caro haysa ahaansho. 

carbisnaan m.f.dh eeg carbisan. ld carbisnaansho.

carbisnaansho m.l/dh ld carbisnaan.

carbiye m.l (-yayaal, m.l/dh) Qof wax carbiya. 

carbuun¹ m.dh (-no, m.dh) In lacag ah oo cid wax laga gatay horumar ahaan loo sii siiyo. 

carbuun² f.g1 (-nay, -ntay) Wax la gadanayo qiimihiisa in ka mid ah qaddimin. 

carbuunad m.l ld carbuunasho.

carbuunan f.mg4 (-nnaa, -nnayd) Wax carbuun laga bixiyey ahaansho (badeeco). 

carbuunasho m.f.dh eeg carbuuno. ld carbuunad.

carbuunid m.f.dh eeg carbuun². 

carbuunnaan m.f.dh eeg carbuunan. ld carbuunnaansho.

carbuunnaansho m.l/dh ld carbuunnaan.

carbuuno f.g3 (-ntay, -natay) Badeeco carbuun ka bixin. 

carcar¹ m.l 1. Cudur finan leh oo naasaha geela ku dhaca. 2. Midab baraashirix ah oo ay riyuhu ku yeeshaan qoorta. 

carcar² m.dh Awood dihin oo aan weli wax lagu qaban. 

carcaraaf¹ m.l 1. Dhibaato aad u weyn; rafaad. 2. Barsaq. 

carcaraaf² f.mg1 (-fay, -ftay) Dhibaato weyn la kulmid. 

carcaraafid m.f.dh eeg carcaraaf². 

carcaraafsan f.mg4 (-naa, -nayd) Wax carcaraafey ahansho. 

carcaraafsanaan m.f.dh eeg carcaraafsan. ld carcaraafsanaansho.

carcaraafsanaansho m.l/dh ld carcaraafsanaan.

carcarsaanyo m.dh ld carsaanyo.

carceer¹ m.l ld carceerid.

carceer² f.mg1 (-ray, -rtay) Wax muuqaalkiisa libdhid. 

carceerid m.f.dh eeg carceer². ld carceer¹.

carceero m.dh 1. ld ciiraciiro. Muuqaal ciiro ku jirto. 2. Kaalmo; gargaar. 

carceersasho m.f.dh eeg carceerso. ld carceersi.

carceersi m.l ld carceersasho.

carceerso f.mg3 (-saday, -satay) Wax muuqaalkiisa libdhid. 

carcoorri¹ m.dh Bawdaqaawis been ah; garmaame. 

carcoorri² f.mg1/2 (-iyay, -iday/-isay; -iyi) Bowdaqaawis samayn; garmaamayn. 

carcoorrin m.dh ld caarcooriyid.

carcoorriyid m.f.dh eeg carcoorri². ld carcoorrin.

cardaaduq m.dh (-qo, m.l) Burbur. ld cardaaduqe.

cardaaduqe m.l ld cardaaduq.

card-alxaal m.l (-llo, m.dh) Baryo, tuugmo; arji, codsi, talo. 

cardiif m.l Midab caddaan xigeen ah. 

cardun m.l ld curdan.

caree f.g2 (-reeyay, -raysay) Nafley xanaaq dagaal geliya ku abuurid. 

carfad m.l.kh ld qarfad¹.

carfid m.f.dh eeg caraf². 

cargaag¹ m.l Cabaadka uu sameeyo awr weyn. ld margaag¹. 

cargaag² f.mg1 (-gmay, -gmatay) Awr, cabaad weyn samayn. ld margaag².

cargaagid m.f.dh eeg cargaag². ld margaagid. 

cargaagtamid m.f.dh eeg cargaagtan². ld cargaagtan¹.

cargaagtan¹ m.l ld cargaagtamid. 

cargaagtan² f.mg1 (-amay, -antay; -ami) 1. Dhawaaq, geedo burburin iwm uu ku kaco libaaxa marka uu caroodo. 2. Muran aan go'aan lahayn ku hadlid. 

cargo m.dh.kh Laan ama miro curdan ah. 

cargun m.dh Doog aad u jilicsan. 

cari f.g/mg2 (-iyay, -isay) 1. (f.g) Qof ama xayawaan ka caraysiin. 2. (f.mg) Neef rimman candho keenid. 

carid m.dh ld cartamid.

cariigsad m.l ld cariiqsasho.

cariigsasho m.dh ld cariiqsasho.

cariigsi m.l ld cariiqsasho.

cariigso f.mg3 (-saday, -satay) ld cariiqso.

cariiq m.l Wax qadiin ah; wax qiimo leh; wax caan. 

cariiqsad m.l ld cariiqsasho.

cariiqsasho m.f.dh eeg cariiqso. ld cariigsad, cariigsasho, cariigsi, cariiqsad.

cariiqsi m.l 1. Wax la yeeli lahaa, qof darti ama ku xumaynti, u diidid; wax aan sameeyeen oo qof ku xumaynti loo sameeyo. 2. ld cariiqsasho. ld cariiqsasho.

cariiqso f.mg3 (-saday, -satay) Ku c.: fal cid lagu canaadayo ku kicid. ld cariigso. 

cariiri¹ m.l ld ciriiri¹.

cariiri² f.mg1/2 (-iyay, iday/-isay; -iyi) ld ciriiri².

cariirin m.dh ld ciriiriyid.

cariiryid m.dh ld ciriiryid.

cariiryoon f.mg4 (-naa, -nayd) ld ciriiryoon.

cariiryoonaan m.dh ld ciriiryoonaan.

cariiryoonaansho m.l/dh ld ciriiryoonaan.

cariish m.l (-shyo/carshaan, m.dh) Hooy ka samaysan dhis iyo dhoobo oo dhinacyadiisu qaab laydi leeyihiin. 

carin m.f.dh eeg cari. ld caris (2).

caris m.l 1. Dhul siman oo ciiddiisu guduudan tahay. 2. ld carin.

carjab¹ m.l 1. C. ah: maro urtii cusaybku ka ba'ay. 2. ld carjabid. 

carjab² f.mg1 (-bay, -btay) Maro, urtii cusaybka ka bi'id. 

carjabid m.f.dh eeg carjab². ld carjab¹ (2).

carjaw m.dh (-wyo, m.dh) (c.nafl.) Cad yar oo aan hilib iyo laf midna ahayn, nadoocma oo lafaha isku xirta. 

carjebi f.g2 (-iyay, -isay) 1. Dhar cusayb ka bi'in. 2. Weel la culay carka ka bi'in. 

carjebin m.f.dh eeg carjebi. ld carjebis.

carjebis m.l ld carjebin.

carjo m.dh Cambuul. 

carmal m.l.u Haweenay la guursaday oo la furay ama ninkii ka dhintay; garoob. 

carmali m.l.kh C. ah: haweenay la guursaday oo la furay ama ninkii ka dhintay; garoob. 

carmaloobid m.f.dh eeg carmalow. 

carmalow f.mg1 (-oobay, -owday; -oobi) Carmal noqosho. 

carmayn m.dh ld carmin.

carmee f.g2 (-meeyay, -meysay) ld carmi.

carmi f.g2 (-iyay, -isay) 1. Weel carmo marin. 2. Hilib dab ku yacyacoodin. ld carmee.

carmin m.f.dh eeg carmi. ld carmayn.

carmo m.dh Geed laamo dhuudhuuban iyo caleemo balballaaran leh oo dhala miro kuwa canabka u eg. 

caro¹ m.dh Dareen qofka ku dhasha oo shucuurtiisa kiciya marka xumaan ama qadaf lagu sameeyo. 

caro² f.mg3 (-rtay, -ratay) Caro gelid; xanaaqid; camashood. 

caroceli f.g2 (-iyay, -isay) Haweenay dudday gurigeedii ku celin iyadoo la raali geliyay. 

carocelin m.f.dh eeg caroceli. 

caroo f.mg3 (-ooday, -ootay) U c.: caro dareemid. 

caroobid m.f.dh eeg carow. 

carood m.l eeg caroo. 

caroofi m.l C. ah: neef geel ah, lixaad weyn, sanqaroor rogan leh. 

caroog m.l (-gyo/caroog, m.dh) 1. Buun. 2. (muus.) Qalabka muusikada nooc ka mid ah oo leh af ballaaran, cod dheerna bixiya. 

carooti f.mg2 (-iyay, -isay) Cir, daruuro biyo ka buuxaan yeelasho. 

carow f.mg1 (-oobay, -owday; -oobi) Caano, wax car yeeshay noqosho. 

carqalad m.dh Qas iyo lab lagu sameeyo hawl si wanaagsan u socota. ld carqalo.

carqaladee f.mg2 (-deeyay, -deysay) Hawl carqalad gelin. 

carqaladeyn m.f.dh eeg carqaladee. 

carqalo m.dh ld carqalad.

carraabi f.g2 (-iyay, -isay) 1. Wax galab meel u kaxayn. 2. Marti is dhaafin. 

carraabid m.f.dh 1. eeg carrow. 2. eeg carraaw. 

carraabin m.f.dh eeg carraabi. ld carraabis.

carraabis m.dh ld caraabin.

carraabo m.dh Socod goor galab ah meel laga tago iyadoo meel kale la higsanayo. ld carrowtiin.

carraaw f.mg1 (-aabay, -aabtay) Galab meel u socosho. ld carrow (2).

carrab m.l (-bo/-byo, m.dh) 1. Xubin jilicsan oo ku jirta afka nafleyda oo qaabbilsan dhadhanka, calaliska, liqida iyo kala soocidda hadalka. 2. C. ku dhufasho: carrabbaabid. 3. C. macaan: hadal macaan. 

carrabbaab¹ m.l Gefka carrabka; halmaan. ld carrabbow¹.

carrabbaab² f.g/mg1 (-bay, -btay) 1. (f.g) Wax xusid ama sheegid. 2. (f.mg) Si qalad in yar oo tibix ah ka sheegid. 

carrabbaabid m.f.dh eeg carrabbaab². 

carrabbow¹ m.l ld carrabbaab¹.

carrabbow² f.g/mg1 (-oobay, -oowday; -oobi)ld carrabbaab².

carrabcad m.dh Dhasha xoolaha oo caananuugga ah oo aan weli daaqid gaarin. 

carrabdhaw¹ m.l Alalaas; mashxarad. 

carrabdhaw² f.mg1 (-dhebay,- dhawday; -dhebi) Mashxarad samayn. 

carrabdhebid m.f.dh eeg carrabdhaw². 

carrabey m.l ld carrablaw.

carrabjalqi f.mg2 (-iyay, -isay) Erayo dhawaaqoodu isku dhow yahay oo carrabka carruurta lagu jilciyo dhihid. 

carrabjalqin m.f.dh eeg carrabjalqi. ld carrabjalqis.

carrabjalqis m.l ld carrabjalqin. 

carrabkeliyaale m.l (-layaal, m.l/dh) Koor hal carrab leh. 

carrabkudhufad m.l ld carrabkudhufasho.

carrabkudhufasho m.dh Hadalhaynta. ld carrabkudhufad.

carrabla'¹ m.dh ld carrablaay.

carrabla'² f.mg4 (-'aa -'ayd) Qof aan ereyada qaarkood sida loogu dhawaaqo karin ahaansho. 

carrabla'aan m.f.dh 1. eeg carrabla'². 2. Shigshigidda. ld carrabla'aansho.

carrabla'aansho m.l/dh ld carrabla'aan.

carrablaay m.dh Haweeney aan karin erayada qaarkood sida loogu dhawaaqo. ld carrabla'¹.

carrablaw m.l Nin aan karin erayada qaarkood sida loogu dhawaaqo. ld carrabey.

carrablo'aad m.l Geednagaar yar, faalala, leh laamo la cuno oo alamo leh. 

carrabmacaan f.mg4 (-naa, -nayd) Si raxiim ah u hadlid. 

carrabmacaanaan m.f.dh eeg carrabmacaan. ld carrabmacaanaansho.

carrabmacaanaansho m.l/dh ld carrabmacaanaan.

carrabmaris m.l Su'aasha la weyddiiyo herinta inuu jiro cid dembi gashay, marka dhawr goor la soo hungoobo. 

carracad m.l Dhul midabka ciiddiisu caddaan u dhawdahay. 

carrafo m.dh ld arrafo.

carraggeddi¹ m.l ld carraggeddiyid. 

carraggeddi² f.g1/2 (-iyay, -iday/-isay; -iyi) Beer, ciiddeeda burburin kaddibna jilcin. 

carraggeddin m.dh ld carraggediyid. 

carraggeddis m.l Burburinta iyo jilcinta ciidda beerta lagu sameeyo. ld carraggeddiyid. 

carraggeddiyid m.dh eeg carraggeddi². ld carraggeddi¹, carraggedin, carraggeddis.

carraggoo f.g/mg2 (-ooyay, -oysay) 1. (f.g)Socdaal ugu horrayn. 2. (f.mg) Beer dooxyo u yeelid. 

carraggoyn m.f.dh eeg carraggoo. ld carrggoys (3).

carraggoys m.l 1. C. ah: roob xoog badan oo dhulka bohola ka jeexa. 2. Xaro cusub aan degel hore ahayn. 3. ld carraggoyn.

carragguur¹ m.l Ka tegidda carrada nafaqada leh ka tagto dhul, daad, dabayl iwm awgeed. ld carroguur.

carragguur² f.mg1 (-ray, -rtay) Dabayl, daad iwm awgeed dhul carrada nafaqada leh ka tegid. 

carragguurid m.f.dh eeg carragguur². 

carraguduud m.l Dhul midabka ciiddiisu cas tahay. 

carramadow m.l Dhul midabka ciiddiisu madow u dhowdahay oo beerashada ku wanaagsan. ld carromadow.

carranafaqayn m.dh Bacriminta dhul digo, daawo iwm lagu bacrimiyo si wax loogu beero. 

carranafaqeeye m.l (-yayaal, m.l/dh) Digo, dawo iwm oo dhulka lagu bacrimiyo. 

carrarroog¹ m.l ld carrarroogid.

carrarroog² f.mg1 (-gay, -gtay) Beer, ciiddeeda burburin kaddibna jilcin. 

carrarroogid m.f.dh eeg carrarroog². ld carrarroog¹.

carrasan m.l Dhul saac iyo nur leh oo aan qaniin lahayn. 

carraseel m.l (-llo, m.dh) ld carroseel.

carrawtiin m.l ld carraabo.

carrayn m.f.dh eeg carree. 

carree f.g2 (-reeyay, -raysay) 1. Wax ciid ku shubid. 2. Geel cusbo siin. 

carri m.l ld carro (2).

carris m.l Dhul geednagaar leh oo u dhexeeya buur iyo bannaan. 

carro m.dh 1. ld ciid (1). 2. ld carri. Dhul; dal; waddan. 3. Ciid cusbo leh. 

carrocad m.l Dhul carradiisu caddahay oo aan beer noqon karin. 

carrog¹ m.l Biyaha ama caanaha haan ama dhiil la culay carka looga dhaqo. 

carrog² f.g1 (-gay, -gtay) Haan ama dhiil la culay biyo ama caano carka uga dhaqid. 

carrogan f.mg4 (-gnaa, -gnayd) Haan ama dhiil la culay biyo ama caano wax carka looga dhaqay ahaansho. 

carrogid m.f.dh eeg carrog². 

carrognaan m.f.dh eeg carrogan. ld carrognaansho.

carrognaansho m.l/dh ld carrognaan.

carroguur m.l (jool.) Rifanka ama lumista carrada sare, inta badanna waxa sababa falka dabaysha iyo roobka. ld carragguur.

carrojiif m.l (jool.) Lakab dhadhaab ah oo ka hooseeya oogada dhulka, kaas oo ka kooban dhadhaabo cufnaantoodu ay ka sarrayso kuwa oogada dhulka, waxaana kala saara carrojiifka iyo oogada dhulka la yiraahdo moho; gunta dhererka carrojiifku wuxuu gaarayaa ilaa 2,900 Km. (1,800 mayl) ka hoos dhulka dushiisa. Carrojiifka isagana waxaa ka hooseeya xuddunta. 

carromadow m.dh ld carramadow.

carromaris m.l Boondhow. 

carroobid m.f.dh eeg carrow. 

carroseel m.l/dh (-llo, m.dh) Dhul ciiddiisu dhano tahay. ld carraseel.

carrow f.mg1 (-raabay, -rowday; -raabi)1. Wax ciid yeelasho. 2. ld carraaw.

carruur m.dh.u Dhasha dadka; ilmo; ubad. 

carruurayn m.f.dh eeg carruuree. carruuree f.mg2 (-reeyay, -raysay) 1. Cid in ay sida carruurta u dhaqanta ku kallifid. 2. Is c.: carruur iska dhigid. 

carruurnimo m.dh Carruur ahaansho. 

carruuroobid m.f.dh eeg carruurow.

carruurow f.mg1 (-oobay, -owday; -oobi)Carruur noqosho; carruur u ekaansho. 

carsaanyo m.dh Naflay badda ku nool oo leh sideed lugood iyo labo birqaab oo ay wax ku qabato, hor iyo dibba waa u oroddaa; suulogoys; suulalgoys. ld carcarsaanyo.

carsaanyow m.l (daaw.) Cudur halis ah oo jirka meeshuu gala cuna si dhaqsana ugu fida oo ilaa meeshii uu ku dhacay la gooyo aan laga bogsoon; feex; fayiix; buro; bahalaad. 

carshaan m.dh.w eeg cariish. 

carshaashayn m.f.dh eeg carshaashee. ld carshacarshayn.

carshaashee f.g2 (-sheeyay, -shaysay) Hawl qas iyo lab dhex gelin. ld carshacarshee.

carshaasho m.dh (-ooyin, m.l) 1. (ld carshacarshe) Qas iyo lab hawl socoto lagu hakiyo. 2. Timir aan aad u bislaan. 

carshacarshayn m.dh ld carshaashayn.

carshacarshe m.l Qas iyo lab hawl socota lagu hakiyo. ld carshaashoÿ(1).

carshacarshee f.g2 (-sheeyay, -sheysay) ld carshaashee.

carshacarsheyn m.dh ld carshaashayn.

carshi m.l (-iyo, m.dh) 1. Sariirta boqorka. 2. Shay weyn, muqaddas ah Eebbe leeyahay oo samada sare ku sugan. 3. Geed abaareed gaaban oo leh caleemo balballaaran iyo miro macaan oo la cuno kana baxa carroguduudka. 

carshin m.dh Dhul daaq leh, dhulka xooluhu daaqaan. 

cartamid m.f.dh eeg cartan². ld cartan¹.

cartan¹ m.l Qaylo iyo wax burburin ay sameeyaan nafleyda qaar marka ay xanaaqaan. ld cartamid.

cartan² f.mg1 (-amay, -antay; -ami) 1. Ur aad u udgoon wax ka soo urid. 2. ld car 2. Xanaag dartii, qaylo iyo wax burburin samayn. 3. Karkarid. 

cartir¹ m.l ld catir¹.

cartir² f.g1 (-ray, -rtay) ld catir².

cartiran f.mg4 (-rnaa, -rnayd) ld catiran.

cartirid m.dh ld catirid.

cartirnaan m.dh ld catirnaan.

cartirnaansho m.l/dh ld catirnaan.

carun m.l 1. Dhiig guduudkiisu yaryahay. 2. Doog yar oo markaa soo baxay. 

caruusad m.dh ld aroosad.

carwaajiis m.l Midab guduud furan ah. 

carwasaad¹ m.l ld calwasaad¹ (2).

carwasaad² f.mg1 (-day, -dday) ld calwasaad³.

carwasaadid m.dh ld calwasaadid.

carwo m.dh (-ooyin, m.l) Suuq weyn, lagu soo bandhigo waxsoosaarka beeraha, warshadaha iwm oo waqti go'an oo lagu daawado leh. 

cas¹ m.l 1. Kaaha midabka huruudda u eg oo arooryada hore ka muuqda dhanka bari, inta ayan qorraxdu soo bixin. 2. Meel bannaan oo ciid jilicsan leh oo la dego. 3. Midab guduud xigeen ah. 4. Sayn yaroo meel ka hoora. 5. Meel bannaan. 

cas² f.mg4 (-saa, -sayd; cascas) Wax midabkiisu guduud furanyahay ahaansho. 

casaan¹ m.l 1.C. ah: midab guduud furan ah. 2. Dermo inteeda midabka iyo naqshadda leh. ld casiin.

casaan² m.f.dh eeg cas². ld casaansho.

casaanboor m.l Midab casaan ah oo caddaan iyo madow ku dhafan yahay. 

casaansho m.l/dh eeg casow. ld casaan².

casaaro m.dh ld cisaaro.

casabaysad m.l ld casabaysasho.

casabaysasho m.f.dh eeg casabayso. ld casabaysad, casabaysi.

casabaysi m.l ld casabaysasho.

casabayso f.g3 (-stay, -satay) Cid casabo ka dhigasho. 

casabo m.dh.u Dad wada dhalasho ka dhexeyso; xigto; ehelo; xigaalo; qaraabo; sokeeye. 

casal m.l Malab. 

casamar¹ m.l Qaylo badan oo wax lagu cayrinayo. 

casamar² f.g1 (-ray, -rtay) Wax qaylo ku cayrin. 

casamarid m.f.dh eeg casamar². 

casar m.l (-rro, m.dh) 1. Waqtiga u dhexeeya duhurka iyo maqribka. 2. Salaadda la tukado waqtiga casarka. ld casir.

casardheer m.l Casarka qaybtiisa hore. ld casardheere.

casardheere m.l ld casardheer.

casargaab m.l Waqtiga casarka ah qaybtiisa dambe. ld casargaabad. 

casargaabad m.l ld casargaab.

casariye m.l Shaaha casarka la cabbo. 

casarleged m.l Nooc uunsiga ka mid ah oo aad u udgoon. 

casarliiq m.l Marka ay qorraxdu aad u gaabato oo ay dhicid ku dhawdahay. 

casayn m.f.dh eeg casee. 

case m.l 1. Dhagax weyn, guduudan oo guryaha lagu dhisto. 2. Ciyaarta delebka marka afarta qori ee lagu ciyaarayo ay caloolacaddeeyaan. 

casee f.g2 (-seeyay, -saysay) 1. Wax midab cas u yeeelid. 2. Kabo buraash marin. 3. Qof xisaab socota leh, deyn muddo gaaban siin (banki). 

caseelli m.l ld caseewi.

caseewi m.dh Nooc timirta ka mid ah, lafa yaryar oo guduud xigeen ah. ld caseelli.

caseeye m.l (-yayaal, m.l/dh) Qof shaqadiisu tahay kabaha in uu buraasheeyo. 

cashar m.l (-rro, m.dh) 1. In aqoon ah oo macallin u gudbiya arday hal xiso, dersi. 2. Tahliil. 

cashari f.g2 (-iyay, -isay) Nafley tahliil ku firdhin. 

casharin m.f.dh eeg cashari. ld casharis.

casharis m.l ld casharin.

cashatab¹ m.l (-byo, m.dh) Hal irmaan oo gaartey waqtigii ay ku rimi lahayd. ld catajab¹.

cashatab² f.mg1 (-bay, -btay) Hal irmaan, waqtigii ay rimi lahayd dhaafid. ld cashatebi, catajab², catajebi.

cashatebi f.mg2 (-iyay, -isay) ld cashatab².

cashatebid m.f.dh eeg cashatab². ld cashatebin, cashatebis, catajebid, catajebin.

cashatebin m.dh ld cashatebid.

cashatebis m.l ld cashatebid.

cashayn m.f.dh eeg cashee. 

cashaysii f.g2 (-iiyay, -iisay) Cid casho siin. 

cashaysiin m.f.dh eeg cashaysii. 

cashee f.mg2 (-sheeyay, -shaysay) eeg cashaysii. 

cashi¹ m.l Cudur xoolaad ka dhasha deriskunoosha oo cad iyo caano yareeyaan ku rido. 

cashi² f.mg1/2 (-iyay, -iday/-isay;-iyi) Xoolo cudur deriskunool ka dhasha oo ay la cad iyo caano yareeyaan ku dhicid. 

cashibbax¹ m.l 1. C. ah: xoolo cashi ka bogsooday. 2. ld cashibbixid.

cashibbax² f.mg1 (-xay, -xday; -bixi) Xoolo cashi ka bogsasho. 

cashibbixi f.g2 (-iyay, -isay) Xoolo cashi ka daweyn. 

cashibbixid m.f.dh eeg cashibbax². ld cashibbax¹ (2).

cashibbixin m.f.dh eeg cashibbixi. ld cashibbixis.

cashibbixis m.l ld cashibbixin.

cashiiraysad m.l ld cashiiraysasho.

cashiiraysasho m.f.dh eeg cashiirayso. ld cashiiraysad, cashiiraysi.

cashiiraysi m.l ld cashiiraysasho.

cashiirayso f.g3 (-stay, -satay) Cid cashiiro ka dhigasho. 

cashiiro m.dh.u Qaraabo. 

cashin m.dh ld cashiyid.

cashiyid m.f.dh eeg cashi². ld cashin.

casho m.dh (-ooyin, m.l) 1. Cunto habeenkii la cuno. 2. Maalin. 

cashri f.g2 (-iyay, -isay) Nafley tahliil ku firdhin. 

cashrin m.f.dh eeg cashri. ld cashris.

cashris m.l ld cashrin.

cashuur¹ m.l ld canshuur¹.

cashuur² f.g1 (-ray, -rtay) ld canshuur².

cashuuran f.mg4 (-rnaa, -rnayd) ld canshuuran.

cashuurasho m.dh ld canshuurasho.

cashuurid m.dh ld canshuurid.

cashuurnaan m.dh ld canshuurnaan.

cashuurnaansho m.l/dh ld canshuurnaan.

cashuuro f.g3 (-rtay, -ratay) ld canshuuro.

casiimad m.dh ld casiimo.

casiimayn m.f.dh eeg casiimee. 

casiimaysan f.mg4 (-snaa, -snayd) Wax casiimo lagu akhriyay ahaansho. 

casiimaysnaan m.f.dh eeg casiimaysan. ld casiimaysnaansho.

casiimaysnaansho m.l/dh ld casiimaysnaan.

casiimee f.g2 (-meeyay, -meysay) Cid casiimo ku akhrin. 

casiimo m.dh Qoraallo iyo akhrisyo diini oo loola jeedo in cid lagu waxyeelleeyo; asmo. ld casiimad.

casiin m.l ld casaan¹.

casiis m.l 1. Ilaah. 2. C. ah: ciso leh. 

casiisad m.dh 1. C. ah: ciso leh (haweenay). 2. Kimis, si gaar ah oo farsamo iyo aalad badan u baahan, loo sameeyo. 

casiisnimo m.dh Cisiis ahaan. 

casil f.g1 (-ilay, -ishay) Qof jago hayo ka qaadid. 

casilaad m.dh 1. Ka qaadista nin siyaasi ah xilka. 2. ld casilid.

casilid m.f.dh eeg casil. ld casilaad (2).

casir¹ m.l ld casar.

casir² f.mg1 (-ray, -rtay) Xanuun aad ah oo qabatin ah caloosha ka dareemid. 

casirid m.f.dh eeg casir². 

caskarayn m.dh ld askarayn.

caskaree f.g/mg2 (-reeyay, -raysay) ld askaree.

caskari m.l ld askari.

caskarinnimo m.dh ld askarnimo.

caskramaroodi m.l ld askarmaroodi.

casmali¹ m.l.kh C: ah: shaah aan caano lagu darin; bigays. 

casmali² m.dh Tarbuush guduudan. 

casow f.mg3 (-saaday, -saatay) Wax cas noqosho. 

casri m.l 1. Sebenka markaa la joogo. 2. C. ah: wax cusub oo waqtiga la socda. 

casriyayn m.f.dh eeg casriyee. 

casriyee f.g2 (-yeeyay, -yaysay) Wax, wax cusub oo waqtiga la socda ka dhigid. 

casumaad m.l (-do, m.l) Cunto ka kooban noocyo badan oo qof la sharfayo loo sameeyo. ld casuumad.

casuman f.mg4 (-mnaa, -mnayd) Wax la casumay ahaansho. 

casumid m.f.dh eeg casun. 

casumnaan m.f.dh eeg casuman. ld casumnaansho.

casumnaansho m.l/dh ld casumnaan.

casun f.g1 (-umay, -untay; -umi) Cid casuumad u fidin. 

casuumad m.dh ld casumaad.

casuuro m.dh Midab casaan xigeen ah. 

casuus m.dh Midab cas oo caddaan ku jiro. 

cataabid m.f.dh eeg catow². ld catow¹ (2).

catajab¹ m.l ld cashatab¹.

catajab² f.mg1 (-bay, -btay) ld cashatab².

catajabid m.dh ld cashatebid.

catajebi f.mg2 (-iyay, -isay) ld cashatab².

catajebin m.dh ld cashatebid.

catajebis m.l ld cashatebid.

catar m.l (-rro, m.dh) Hoore udgoon, la isku carfiyo oo aalkolo lahayn, oo ka kooban saliid iyo waxyaabo kale. ld cadar (3).

catatab¹ m.l ld cantatab¹.

catatab² f.mg1 (-bay, -btay) ld cantatab².

catatabid m.dh ld cantatabid.

catatar¹ m.l.kh C. ah: qandho kulul. 

catatar² f.mg1 (-ray, -rtay) Qandho kulul oo haysa awgeed la jarayn. 

catatarid m.f.dh eeg catatar². 

catiir¹ m.l (-rro, m.dh) 1. Sariir ka samaysan qoryo iyo xarig caw ah. 2. ld caddiir. Xarig ka samaysan caw. 

catiir² f.g1 (-ray, -rtay) 1. Sariir catiir ku samayn. 2. Xarig caw ka samayn. 

catiiran f.mg4 (-rnaa, -rnayd) Wax la catiiray ahaansho (sariir). 

catiirid m.f.dh eeg catiir². ld catiiris.

catiiris m.f.dh eeg catiir². ld catiirid.

catiirnaan m.f.dh eeg catiiran. ld catiirnaansho.

catiirnaansho m.l/dh ld catiirnaan.

catir¹ m.dh (-ro, m.l) Cad maro ah oo carka lagaga baabbi'iyo weel la culay. ld cartir¹.

catir² f.g1 (-ray, -risay) Weel la culay, cad maro ah ama mayrax carka uga bi'in. ld catir², catiree.

catiran f.mg4 (-rnaa, -rnayd) Weel, wax la catiray ahaansho. ld cartiran, catireysan.

catirayn m.dh ld catirid.

catiree f.g2 (-reeyay, -raysay) ld catir².

catireysan f.mg4 (-snaa, -snayd) ld catiran.

catireysnaan m.dh ld catirnaan.

catireysnaansho m.l/dh ld catirnaan.

catirid m.f.dh eeg catir². ld catirayn, cartirid.

catirnaan m.f.dh eeg catiran. ld cartirnaan, cartirnaansho, catireysnaan, catireysan.

catirnaansho m.l/dh ld catirnaan.

catow¹ m.l 1. Hadal qof ku muujiya xumaan ama dhibaato gaartay, calaacal. 2. ld cataabid.

catow² f.mg1 (-taabay,-towday; -taabi) Cid, xumaan ama dhibaato gaartay hadal ku sheegid, calaacalid. 

caw¹ m.l 1. Dhinac; dhan. 2. Aagga u dhow meel. ld caaw¹.

caw² m.dh Caleemo dhaadheer, laga sameysto darin dambiil, xarig iwm. oo ka baxda geed la bah ah timirta iyo baarta. ld caaw².

cawaag m.dh 1. Miraha geedka mayrada. 2. Summad gaar ah oo geela lagu dhigo. 

cawaan m.l (cawaan, m.dh) 1. Dad jaahil ah oo aan diin lahayn. 2. Qof, qof kale hiil iyo hooba la garab taagan. 

cawaandi m.l (-iyo, m.dh) Qof isla weyni iyo kibir badan. 

cawaannimo m.dh Cawaan ahaan. 

cawaansad m.l ld cawaansasho.

cawaansasho m.f.dh eeg cawaanso. ld cawaansad, cawaansi.

cawaansi m.l ld cawaansasho.

cawaanso f.g3 (-saday, -satay) Cid kaalmo iyo taageero ka doonid. 

cawaaqib m.l Waxa nasiib u noqda qofka ee nolooshiisa ku dambeyso. 

cawaaqibxumaan m.f.dh eeg cawaaqibxun. ld cawaaqibxumaansho, cawaaqibxumi, cawaaqibxumo.

cawaaqibxumaansho m.l/dh ld cawaaqibxumaan.

cawaaqibxumi m.dh Cawaaqib aan wanaagsanayn ee qof noloshiisu ku dambeyo. ld cawaaqibxumaam.

cawaaqibxumo m.dh ld cawaaqibxumaan.

cawaaqibxun f.mg4 (-umaa, -umayd) Wax aan cawaaqib wanaagsanayn ahaansho. 

cawaarsasho m.f.dh eeg cawaarso. 

cawaarso f.mg3 (-saday, -satay) Maroodi, si uu u harraad beelo, dhir dhacaan leh ruugid. 

cawabbari¹ m.l 1. Habeen meel nabad gelyo lagu baryo. 2. ld cawabbarid.

cawabbari² f.mg1/2 (-ryay, -riday/risay; -ryi) Habeen meel nabad ku baryid. 

cawabbarii f.g2 (-iiyay, -iisay) Wax habeen meel ku nabad gelin. ld cawabbariisii.

cawabbariin m.f.dh eeg cawabbarii. ld cawabbarisiin.

cawabbarin m.dh ld cawabbaryid.

cawabbarisii f.g2 (-iiyay, -iisay) ld cawabbarii.

cawabbarisiin m.dh ld cawabbariin.

cawabbaryid m.f.dh eeg cawabbari². ld cawabbari¹ (2), cawabbarin.

cawaddaran m.dh Waqtiga qorraxdu dhacdo oo mugdigu billaabmayo. 

cawadhalad m.l Qof aad u nasiib badan. 

cawadhaxmee f.mg2 (-meeyay, -meysay) Meel loo socdo hal habeen u dhixid. 

cawadhaxmeyn m.f.dh eeg cawadhaxmee. 

cawadhaxmo m.dh Habeendhax. 

cawaggud m.dh Nooc quraanyada ka mid ah, gudguduudan, koox-koox u socota, qaniinyo kulul oo habeenkii socota. 

cawaguddo m.dh Caws balka galleyda u eg oo sida badan beeraha ka soo dhasha oo haddii la falo si dhaqso ah u soo baxa. 

cawameer m.dh (-ro, m.l) 1. Nafley habeenkii wareegta. 2. Dhillo. 3. Cuntub gaar ah, ilaalo. 

cawan f.mg4 (-naa, -nayd) Wax cawo leh ahaansho.

cawanaan m.f.dh eeg cawan. ld cawanaansho.

cawanaansho m.l/dh ld cawanaan.

cawannimo m.dh ld Habeennimo

cawar¹ m.l 1. Nooc ka mid ah libaax badeedka oo aad halis u ah. 2. Qof il la' ama nabar ku leh. ld cawir¹.

cawar² f.g1 (-ray, -rtay) 1. Nafley dhaawac gaarsiin. 2. Nafley iftiin weyn, indhaha uga qabasho. ld cawir².

cawaraad m.dh ld cawarid.

cawaran¹ f.mg1 (-rmay, -rantay; -rmi) Wax la cawiray noqosho. ld cawiran¹.

cawaran² f.mg4 (-rnaa, -rnayd) Wax la cawiray ahaansho. ld cawiran².

cawarid m.f.dh eeg cawar². ld cawaraad, cawiraad, cawirid.

cawarmid m.f.dh eeg cawaran¹. ld cawirmid.

cawarnaan m.f.dh eeg cawaran². ld cawarnaansho, cawirnaan, cawirnaansho.

cawarnaansho m.l/dh ld cawarnaan.

cawarnimo m.dh (daaw.) Labada indhood oo kala qalloocda. 

cawaroobid m.f.dh eeg cawarow. ld cawiroobid.

cawarow f.mg1 (-oobay, -owday; -oobi) Wax il beelay ama nabar ka gaaray noqosho. ld cawirow.

cawaweer¹ m.l Nooc ka mid ah libaaxbadeedka. 

cawaweer² m.l/dh Waqtiga ay qorraxdu dhacdo oo aan si fiican wax loo arag; himhimow. ld cawaweero.

cawaweero m.dh ld cawaweer².

cawbaar m.dh Caw ka baxda geedka baarka. 

cawd¹ m.l 1. Ururinta xoolo badan meel lagu ururiyo. 2. Meel kulul oo dugsi ah oo neecawdu ka xirantahay. 

cawd² f.g1 (-day, -dday) Xoolo badan meel isugu ururin. 

cawdan f.mg4 (-dnaa, -dnayd) Wax la cawday ahaansho (xoolo badan). 

cawdasho m.f.dh eeg cawdo. 

cawdid m.f.dh eeg cawd². 

cawdnaan m.f.dh eeg cawdan. ld cawdnaansho.

cawdnaansho m.l/dh ld cawdnaan.

cawdo f.mg3 (-day, -datay) Xoolo badan meel isugu ururid. 

cawdu-billaahi e.d ld acuudu-billaahi.

cawdu-billeysad m.l ld acuudu-billaysasho.

cawdu-billeysasho m.dh ld acuudu-billaysasho.

cawdu-billeysi m.l ld acuudu-billeysasho.

cawdu-billeyso f.mg3 (-stay, -satay) ld acuudu-billeyso.

cawee f.mg2 (-weeyay, -weysay) Habeenka gelinkiisa hore sheeko, ciyaaro iwm waqti isku dhaafin. 

caweeran f.mg1 (-rmay, -rantay; -rmi) Qof aan indhaha si fiican wax uga arag noqosho. 

caweermid m.f.dh eeg caweeran. 

caweyn m.f.dh eeg cawee. ld caweys (3).

caweys m.l 1. Ciyaaraha hiddaha iyo dhaqanka oo habeenkii lagu so jeedo. 2. (-syo, m.dh) Baar muusiga laga tumo oo habeenkii dhallintu ku soo jeeddo. 3. ld caweyn.

caweysimid m.f.dh eeg caweysin². 

caweysimo m.dh ld caweysin¹.

caweysin¹ m.l Habeenka gelinkiisa hore. ld caweysimo.

caweysin² f.mg1 (-imay, -intay; -imi) Habeenka gelinkiisa hore soo jeedid. 

caweysindambe m.l/dh Xilliga u dhexeeya sagaalka ilaa tobanka fiidnimo. 

caweysinhoraad m.dh Xilliga u dhexeeya siddeedda fiidnimo ilaa sagaalka. 

cawggiir¹ m.dh 1. Caw rinji la geliyay. 2. C. ka dhig: si xun wax u baabi'in. 

cawggiir² f.g1 (-ray, -rtay) Si xun wax u baabi'in. 

cawggiirid m.f.dh eeg cawggiir². 

cawi f.g1/2 (-iyay, -iday/ -isay; -iyi) ld caawi.

cawiif m.l Midab cad oo boor ku dhafanyahay. 

cawil m.l Wax ku dhaafay ama lumay beddelkood. 

cawilceli f.g2 (-iyay, -isay) Wax dhumay beddelkood siin. 

cawilcelin m.f.dh eeg cawilceli. ld cawilcelis.

cawilcelis m.l ld cawilcelin.

cawimaad m.dh ld caawino.

cawimid m.dh ld caawinid.

cawimo m.dh ld caawino.

cawin¹ m.dh ld caawiyid.

cawin² f.g1 (-imay, -intay) ld caawin².

cawinaad m.dh ld caawino.

cawinid m.dh ld caawinid.

cawino m.dh ld caawino.

cawir¹ m.l ld cawar¹.

cawir² f.g1 (-ray, -rtay) ld cawar².

cawiraad m.dh ld cawarid.

cawiran¹ f.mg1 (-rmay, -rantay; -rmi) ld cawaran¹.

cawiran² f.mg4 (-rnaa, -rnayd) ld cawaran².

cawirid m.dh ld cawarid.

cawirmid m.dh ld cawarmid.

cawirnaan m.dh ld cawarnaan.

cawirnaansho m.l/dh ld cawarnaan.

cawiroobid m.dh ld cawaroobid.

cawirow f.mg1 (-oobay, -oowday; -oobi) ld cawarow.

cawis m.l ld caawiyid.

cawiyid m.dh ld caawiyid.

cawl¹ m.l 1. Midab casaan xigeen ah. 2. Cawsha keeda lab. 

cawl² m.dh 1. Ugaarta waaweyn jaad ka mid ah, leh midab casaan xigeen ah, geesa dhaadheer iyo daba gaaban oo bogga ka cad; 

cawlo. 2. Cawl dhaddig ah. 

cawlan f.mg4 (-lnaa, -lnayd) Wax midab cawl ah leh ahaansho. ld cawllan.

cawlawareershe m.l (-shayaal, m.l/dh) ld cawlwareershe.

cawlikudhal m.dh ld cawlikudhashay.

cawlikudhashay m.dh 1. Xilli bartamaha guga ah oo roob badan da'o. 2. Roob badan oo xilliga gu'ga bartamihiisa da'a. ld cawlikudhal.

cawllan f.mg4 (-naa, -nayd) ld cawlan.

cawllanaan m.dh ld cawlnaan.

cawllanaansho m.l/dh ld cawlnaan.

cawlnaan m.f.dh eeg cawlan. ld cawllanaan, cawllanaansho, cawlnaansho.

cawlnaansho m.l/dh ld cawlnaan.

cawlo m.dh.u ld cawl².

cawlwareershe m.l 1. Geednagaar leh miro kuuskuusan, caleemo yaryar iyo laamo jiljilicsan, oo nafleyda daaqda ay ku wareerto. 2. Miraha caduurka inta aanay bislaan. ld cawlawareershe.

cawo m.dh 1. (-ooyin, m.l) Habeen. 2. Nasiib wanaagsan. 

cawralegdid m.f.dh eeg cawraleged². 

cawraleged¹ m.l Wax yar oo la siiyo ruux ishiisa laga baqayo. 

cawraleged² f.g1 (-gday, -gedday) Qof ishiisa laga baqayo wax yar siin. 

cawratir¹ m.l 1. ld cawritir¹. 2. Dhar yar oo cawrada deda. 

cawratir² f.g1 (-ray, -rtay) 1. ld cawritir². 2. Dhar cawrada lagu dedo cid siin. 

cawratirid m.f.dh eeg cawratir². ld cawritirid.

cawratiryo m.dh ld cawritir¹.

cawrayn m.f.dh eeg cawree. 

cawraysan f.mg4 (-snaa, -snayd) 1. Wax masiibo ku dhacay ama la ileystay ahaansho. 2. Wax ceebaysan ahaansho. 

cawraysnaan m.f.dh eeg cawraysan. ld cawraysnaansho.

cawraysnaansho m.l/dh ld cawraysnaan.

cawree f.g2 (-reeyay, -raysay) 1. Cid ileyn. 2. Cid ceebeyn. 

cawri¹ m.l 1. Xin, kuuni. 2. Il, dhabato, illaaco, cąwro. 

cawri² f.g1 (-ryay, -riday; -ryi) Hanti cid leedahay kuunyid. 

cawritir¹ m.l 1. Wax la siiyo qof ishiisa laga baqaayo. 2. ld cawritirid. ld cawratir¹ (1), cawratiryo, cawritiryo.

cawritir² f.g/mg1 (-ray, -rtay) Wax in isha looga hortago u bixin. ld cawratir² (1).

cawritirid m.f.dh eeg cawritir². ld cawratirid, cawritir¹ (2).

cawritiryo m.dh ld cawritir¹.

cawro m.dh Oogada dadka inta la qarsho; foolxuumo; ceeb. 

cąwro m.dh 1. Inkaar. 2. Il, cawri. 3. Xin, kuuni, xasdi. 

cawryid m.dh eeg cawri². 

caws m.l Nooc dhirta ka mid ah, oo xooluhu daaqaan leh caleemo, laamo iyo jirrid aan xoogganeyn oo badanaa deda meesha uu ka baxo. 

cawsgolgol m.l (-llo, m.dh) 1.Harar aan waynayn, samayskiisuna fiicfiicnayn. 2. Kash-kash caws ah oo ardaayada lagu goglo. 

cawsiyo-biyokunool m.dh.u 1. Lo'. 

cawsley¹ m.dh 1. Dad caws qada. 2. Dhul caws keliya ka baxo. 

cawsley² m.dh (juqr.) gobollada dunida ee degaankooda dabiiciga ahi uu ka koobanyahay caws; roobka ka da'a ma bixin karo kayn, isla markaas uu ka badanyahay midka ka da'a lamaddegaannada. Sidaas awgeed cawsleydu waxay ku dhacdaa dhulalka u dhexeeya kaymalayda iyo lamaddegaannada. 

cawtalgasiir m.l Geed la aamminsan yahay inuu awrka qooqani daaqo. 

cay¹ m.l Dhareer; calyo. 

cay² m.dh 1. ld caay 1. Hadal ama fal qadaf ah oo cid loola jeedo. 2. God, shabaq, siriq ama bir iyo dabin kale oo loo dhigo ugaarta si ay ugu dhacdo. 3. Geedaha beerta laga guro oo inta la aruuriyo la gubo. 

cay³ f.g1 (caayay, cayday; caayi) Hadal ama fal qadaf ah cid u jeedin. ld caay².

cayaar¹ m.dh (-ro, m.dh) 1. Madaddaalo tab iyo xeel loo dheelo leh oo ay dadku waqtiga isku dhaafiyaan. 2. Fal, jaan iyo jiib leh oo ay dhallinyaradu habeenkii waqtiga iskudhaafiyaan. 3. Tartan kubbad, orod iwm. 4. Kaftan aan run ahayn. ld ciyaar¹.

cayaar² f.mg1 (-ray, -rtay) 1. Madaddaali tab iyo xeel leh waqti isku dhaafin. 2. Fal, jaan iyo jiib leh habeen waqti isku dhaafin. 3. Tartan kubbad, orod iwm. ka qaybqaadasho. 4. Kaftan dhihid. 

cayaari¹ m.l.u Garangar yar oo inta xarig laga dhexdudisiyo, waxyaalaha culus lagu shubashubeeyo; khafyad. ld ciyaari¹.

cayaari² f.g2 (-iyay, -isay) Wax ciyaar ku madaddaalin. ld ciyaari².

cayaarid m.f.dh eeg cayaar². ld ciyaarid.

cayaarin m.f.dh eeg cayaari. ld ciyaarin.

cayaarsii f.g2 (-iiyay, -iisay) 1. Wax ciyaar ku madaddaalin. 2. Qof tababbarid (askaro). ld ciyaarsii.

cayaarsiin m.f.dh eeg cayaarsii. ld cayaarsiis, ciyaarsiin, ciyaarsiis.

cayaarsiis m.l ld cayaarsiin.

cayaartoy¹ m.l (cayaartoy, m.dh) Nin nooc cayaaraha ka mid ah loo tababbaray oo yaqaan sida loo dheelo. ld ciyaartoy¹.

cayaartoy² m.dh 1. Gabar loo tababbaray nooc cayaaraha ka mid ah oo taqaan sida loo dheelo. 2. Koox ciyaar loo tababbaray sida kuwa kubbadda cagta iwm. ld ciyaartoy².

cayaaryahan m.l (-nno, m.dh) Qof nooc ciyaaraha ka mid ah ku wanaagasan. ld ciyaaryahan.

cayaaryaxaas m.dh Ciyaar dab la shido oo ay dheelaan baxaarradu marka ay doonayaan in yaxaasku soo baxo. ld ciyaaryaxaas.

cayaayir m.l 1. Hadal ama fal aan dhab ahayn oo uu qof mid kale kula kaco. 2. Ciyaar; dheel. 

cayalo'aad m.l Nagaar dhulka ku faafa caleemo biyo ka buuxaan iyo laamo jilicsan leh oo ka baxa meesha degelka leh. 

cayayaan m.l.u (-nno, m.dh) Bahallada yaryar, aan laf iyo dhiig lahayn oo leh lix ama siddeed lugood, oo ay ka mid yihiin kaneecada, caarada, duqsiga iwm. 

cayayaandile m.l.u (-layaal, m.l/dh) (kiim.) Walax kiimikaad loo isticmaalo in lagu dilo cayayanka ama nooleyaal kale oo waxyeelleeya miraha iyo geedaha kale oo la beeray. 

caycay m.l Nafley u nugul dhibaatada. 

caycaynimo m.dh Caycay ahaansho. 

cayd m.l Baahi weyn oo wax loo qabo. ld ceed.

caydan f.mg4 (-dnaa, -dnayd) Qof, baahi weyn alaab maacuun u qaba ahaansho. ld ceedan.

caydbax f.mg1 (-xay, -xday) Alaab maacuun oo aad loogu baahnaa helid. ld ceedbax.

caydbixid m.f.dh eeg caydbax. ld ceedbixid.

cayddi m.l (-iyo, m.dh) 1. Nooc mallayga yaryar ka mid ah oo koox-koox isu raaca. 2. Ilmo. 3. Wax yaryar oo aan qayme lahayn. (baay.) Nudo geed oo ka kooban unugyo si firfircoon u qaybsamaya oo soo saara unugyo; unugyadaas oo u meesiyooba nudaha cusub ee geedka. 

caydnaan m.f.dh eeg caydan. ld caydnaansho, ceednaan, ceednaansho.

caydnaansho m.l/dh ld ceednaan.

cayil¹ m.l Hilib iyo baruur badan oo ay nafley yeelato. 

cayil² f.mg1 (-ilay, -ishay) Hilib iyo baruur badan yeelasho. 

cayilan f.mg4 (-lnaa, -lnayd) Wax cayilay ahaansho. ld cayillan.

cayili f.g2 (-iyay, -isay) Nafley wax cayilan ka dhigid. 

cayilid m.f.dh eeg cayil². 

cayilin m.f.dh eeg cayili. 

cayillan f.mg4 (-naa, -nayd) ld cayilan.

cayillanaan m.f.dh ld cayilnaan.

cayillanaansho m.l/dh ld cayilnaan.

cayilnaan m.f.dh eeg cayilan. ld cayillanaan, cayillanaansho, cayilnaansho.

cayilnaansho m.l/dh ld cayillanaan.

cayin f.g1 (-nay, -ntay) 1. Wax tiradooda ama noocooda si cad u sheegid. 2. U c.: qof, meel u magacaabid. 

cayinid m.f.dh eeg cayin. 

caymad m.l ld caymasho.

caymasho m.f.dh eeg caymo². ld caymad.

caymi f.g2 (-iyay, -isay) 1. Wax dhibaato ama halis ka nabadgelin. 2. Aawr la rarayo, cayn ku giijin. 3. Hanti caymis ka diiwaangelin. 

caymin m.f.dh eeg caymi. ld caymis (2).

caymis m.l 1. Shirkad lacag ka qaadda ciddii ay heshiis la gasha oo u magdhawda markuu shil ku yimaado. 2. ld caymin.

caymo¹ m.dh 1. In ka samatabaxday hanti burbur ku dhacay. 2. Kaalmo aan badnayn oo la siiyo cid hantidii ay lahayd dhaaftay. ld caynaano.

caymo² f.mg3 (-yntay, -ymatay) 1. Wax halis ka samatabixid. 2. Xoolo lumay ama la dhacay in yar ka badbaadid. 

cayn¹ m.l (-yman, m.l) 1. Xarig isaga gudbo labada dhinac, oo rarka ku adkeeya gaadiidka nafleyda ah. 2. Magac carbeed xarafka 'c'. 

cayn² m.dh 1. Nooc; jaad. 2. Si, hab, qaab. 3. Keyn, dhul jiq ah oo dhir badan. ld caynad.

cayn³ m.dh (nax.) Dir naxweed ku shaqa leh in ay kala saarto labka iyo dheddigga ee magacyada, magacuyaallada iyo qaabka falalka (tus.: inantu way seexatay). Ereyada weertan cayn dheddigeed ayey wada muujiyeen: magaca, magacuyaalka iyo falkuba. 

caynaan m.l.u Suun xakamaha labadiisa dhinac ku xiran oo gammaanka lagu dudduwo laguna joojiyo. 

caynaani f.g2 (-iyay, -isay) Cid caymo siin. 

caynaanin m.f.dh eeg caynaani. 

caynaano m.dh ld caymo¹.

caynaanshe m.l (-shayaal, m.l/dh) Caymiye. 

caynab m.l.kh C. ah: midab madow oo farduhu yeeshaan. 

caynad m.dh ld cayn².

cayngeri m.l Tinta saynta geriga oo lagu xirto qaansada qorigeeda, badanaana waxaa isticmaala oo lagu aqoonsadaa hargaantiga. 

caynsan f.mg4 (-naa, -nayd) 1. Wax caymiska ka diiwaan gashan ahaansho (hanti). 2. Wax cayn lagu xiray ahaansho (rati). 3. Wax dhibaato laga samatabixiyey ahaansho (hanti). 

caynsanaan m.f.dh eeg caynsan. ld caynsanaansho.

caynsanaansho m.l/dh ld caynsanaan.

caynsane m.l (-nayaal, m.l/dh) Bayd faal oo madaxa iyo manjaha min laba ka ah, labada hogood oo dhexda ahna min hal. 

caynsasho m.f.dh eeg caynso.

caynso f.g3 (-saday, -satay) 1. Hanti, caymis ka diiwaan gashasho. 2. Rati, cayn ku xirasho. 3. Hanti, dhibaato ka badbaadsasho. 

cayo m.dh ld canyo.

cayololaad m.l Geed yar oo laamo iyo caleemo biyo ka buuxaan leh oo xooluhu daaqaan, kana baxa birrimada la dego. 

cayr m.l (cayr, m.dh) 1. Qof aan hanti lahayn. 2. (c., m.dh.) Dad aan hanti lahayn. 

cayrayn m.f.dh eeg cayree. 

cayree f.g2 (-reeyay, -raysay) Qof cayr ka dhigid. 

cayriin m.l.kh ld ceeriin.

cayrnimo m.dh Cayr ahaansho. 

cayroobid m.f.dh eeg cayrow. 

cayrow f.mg1 (-oobay, -owday; -oobi) Qof cayr ah noqosho. 

caysh¹ m.l ld ceesh¹.

caysh² f.mg1 (-shay, -shtay) ld ceesh².

cayshid m.dh ld ceeshid.

caytamid m.f.dh eeg caytan². ld caytan¹.

caytan¹ m.l Isdhaafsashada cay laba qof ama ka badan isdhaafsadaan. ld caytamid.

caytan² f.mg1 (-amay, -antay; -ami) Laba qof ama ka bdan cay isdhaafsasho. 

cayuumaysad m.l ld cayuumaysasho.

cayuumaysasho m.f.dh eeg cayuumayso. ld cayuumaysad, cayuumaysi.

cayuumaysi m.l ld cayuumaysasho.

cayuumayso f.g3 (-stay, -satay) Cid eegmo wax ku yeelid; cawrin; ilayn. 

cayuumid m.f.dh eeg cayuun². 

cayuun¹ m.dh 1. Geel gaagaaban oo laga helo deexda. 2. Eegmo dhibaato leh oo dadka qaarkii leeyahay. ld acyuun.

cayuun² f.g1 (-uumay, -uuntay) Cid il wax ku yeelid. 

ceeb m.dh Sharaf darro ka timaada fal ama hadal anshaxdarro ah oo qof ku kaco. ld ceebaal.

ceebaal m.l ld ceeb.

ceebayn m.f.dh eeg ceebee. 

ceebee f.g2 (-beeyay, -baysay) Wax ceeb u yeelid. 

ceebla'aan m.dh Daacadnimo, aaminnimo. 

ceeboobid m.f.dh eeg ceebow. 

ceebow f.mg1 (-oobay, -owday; -oobi) Wax ceebi ku dhacday noqosho. 

ceed m.l ld cayd.

ceedan f.mg4 (-dnaa, -dnayd) ld caydan.

ceedbax m.l ld caydbax.

ceedbixid m.dh ld caydbixid.

ceednaan m.dh ld caydnaan.

ceednaansho m.l/dh ld caydnaan.

ceegaag¹ m.l ld ceegaagid.

ceegaag² f.g/mg1 (-gay, -gtay) C./ka c.: balli, weel, xero iwm buuxid (biyo, caano, xoolo iwm). 

ceegaagid m.f.dh eeg ceegaag². ld ceegaag¹.

ceego m.dh Si xoog leh oo nafley cunaha looga qabto si neeftu ugu joogsato; miijis. ld ceejo, ciiq, ciiqo¹ (2).

ceegsan f.mg4 (-naa, -nayd) Wax la ceejiyey ahaansho.

ceegsanaan m.f.dh eeg ceegsan. ld ceegsanaansho.

ceegsanaansho m.l/dh ld ceegsanaan.

ceeji f.g2 (-iyay, -isay) Nafley neefta ku celin. ld ciiji, ciiqee (2).

ceejin m.f.dh eeg ceeji. ld ciijin.

ceejo m.dh ld ceego. ceel¹ m.l (-lal, m.l) God la qoday oo hoos u dheer oo laga helo biyo iwm. 

ceel² m.l (-lal, m.l) (jool.) Il-biyood dhulka hoostiisa ah oo lagu helay riig oo laga qoday oogada dhulka ilaa oogada biyaha hoose, biyahaa waxa markaa loo soo saaraa ama loo soo afuufaa oogada dhulka. Haddii ceel ka hoos maro oogada biyaha hoose xilliga qoyaanka, oo aanu aad hoos uga dhicin oogada biyaha hoose ee joogtada ah, wuxuu biyo yeelanayaa xilliga qoyaanka, haddii uu gaaro oogada biyaha hoose ee joogtada ah, dabadeed weligii biyo ayuu yeelanayaa. 

ceelaljoog m.dh 1. Rag xoolaha ceelka u jooga oo waraabiya. 2. Nooc shimbiraha ka mid ah oo badanaa aan laga ag waayin meelaha biyaha leh. 

ceelalyo m.dh.u Qofka ama dadka xoolaha aroor ah uga sii hora mara ceelka si uu ugu diyaariyo kaalin iyo biyo. 

ceelgee f.g2 (-geeyay, -geysay) Xoolo aroorin. 

ceelgeeye m.l Muruq weyn oo cududda geela labada dhinac uga jira. 

ceelgeyn m.f.dh eeg ceelgee. 

ceelka-aartiis m.l (-lal ..., m.l) (jool.) Nooc ceelasha ka mid ah oo si joogta ah biyo soo saara; biyahaas waxaa kor u soo saara cadaadis ka yimid biyo fadhiya. 

ceelkaggeeye m.l 1. Xilli gu' ah oo roob xoog badan leh da'a. 2. Roob xoog badan oo bartamaha guga da'a. 

ceelyeelad m.l 1. C. ah: xoolo ceel aada iyadoon cidi wadin. 2. ld ceelyeelasho.

ceelyeelasho m.f.dh eeg ceelyeelo. ld ceelyeelad (2).

ceelyeelo f.g3 (-eeshay, -eelatay) Xoolo iyadoon cidi wadin ceel aadid. 

ceemad m.dh (-do, m.l) Harag sida jawaanka loo tolay oo lagu gurto badarka, alaabta iwm. ceeqo m.dh Godob¹. 

ceeriin m.l Miro, hilib iwm oo aan bislaan. ld cayriin, qayriin, qeeriin.

ceeriintahan m.dh Nooc ka mid ah libaax badeedka waaweyn, midab madow leh, halis ah oo u eg hambabarrada. 

ceerin f.mg4 (-rnaa, -rnayd) Wax ceeriin ah ahaansho. 

ceernaan m.f.dh eeg ceerin. ld ceernaansho.

ceernaansho m.l/dh ld ceernaan.

ceeryaamo m.dh ld ceeryaan¹.

ceeryaan¹ m.dh Dhado iyo ciiro isku jira. ld ceeryaamo, ciiryaamo, ciiryaan.

ceeryaan² m.dh (fiis.) Cuf dhibco biyood ah oo ku jira lakabyada hoose ee gibilka, waxaana u sabab ah uumibiyoodka biyaha isugu rogaya hawada dhexdeeda, taas oo keenta aragtida oo si dhexdhexaaha u yaraata. 

cees f.mg1 (-say, -stay) Ka c.: qof xurmayn, weynayn. 

ceesaan¹ m.l (-nno, m.dh) Orgi sannad jir ah. 

ceesaan² m.dh (-aamo, m.l) Dheddig ari cad oo aan weli curan. 

ceesh¹ m.l Cuntada la cuno; quud. ld caysh¹.

ceesh² f.mg1 (-shay, -shtay) Nafley noolaansho. ld caysh².

ceeshid m.f.dh eeg ceesh². ld cayshid.

ceesid m.f.dh eeg cees. celcelis m.l (-syo, m.dh) 1. Xilliga dabayluhu is beddelaan gu'ga iyo dayrta oo aysan dhan u badan. 2. Isku darka labada lambar ama ka badan oo loo qaybiyo mid ka mid ah, tirada ka soo baxda. 

celcelis-joometeri m.l (-syo ..., m.dh) (xis.) C. j.iyeed ee “n” xaddi waa xidid “n” - jibbaarka tarankooda. 

celceliska heerka badda (C.H.B.) m.l (juqr.) (C.H.B.) Celceliska heerka badda, marka laga xisaabiyo indhaindhayn badan oo la sameeyay muddooyin isla eg gudahood. 

celi f.g2 (-iyay, -isay) 1. Wax soo socda dib u laabid. 2. U c.: wax ciddii lahayd dib ugu geyn. 3. Wax socda hakin. 4. Ku c.: fal hore loo sameeyey mar kale dib u samayn. 5. Iska c.: wax iska difaacid. 6. Ka c.: wax ka reebid. 

celin m.f.dh eeg celi. ld celis.

celis m.l ld celin.

celiye m.l (-yayaal, m.l/dh) Suun dhuuban, jilicsan, xalleefsan, dun guduudan lagu qurxiyay oo gaaddada faraska iyo kooraha isuhaya. 

ces f.mg1 (-say, -satay) Cid xurmayn. 

ceshad m.l ld ceshasho.

ceshasho m.f.dh eeg cesho. ld ceshad.

ceshiimee f.g2 (-meeyay, -meysay) 1. Hanti la dhacay ama baadi ah ciddii lahayd u celin. 2. Safar bixiddiisa dib u dhigid. 3. Dhul in la daaqo, in mudda ah u diidid. ld ceshiinee, cishiinee.

ceshiimeyn m.f.dh eeg ceshiimee. ld ceshiineyn, cishiineyn.

ceshiimeysad m.l ld ceshiimeysasho.

ceshiimeysasho m.f.dh eeg ceshiimeyso. ld ceshiimeysad, ceshiimeysi, ceshiineysasho, cishiim.

ceshiimeysi m.l ld ceshiimaysasho.

ceshiimeyso f.g3 (-stay, -satay) Wax dad ka dhexeeya si gaar ah uga faa'iideysasho. ld ceshiineyso, cishiimeyso, cishiineyso.

ceshiimo m.dh 1. Hanti la dhacay ama luntay oo ciddii lahayd loo celinayo. 2. Si gaar ah uga faa'iideysashada wax dad ka dhexeeya. ld ceshiino, cishiino.

ceshiinee f.g2 (-neeyay, -neysay) ld ceshiimee.

ceshiineyn m.dh ld ceshiimeyn.

ceshiineysasho m.dh ld ceshiimaysasho.

ceshiineyso f.g3 (-stay, -satay) ld ceshiimeyso.

ceshino m.dh ld ceshiimo.

cesho f.g3 (-shaday, -shatay) 1. Qof, wax laga qaatay ama uu baxshay, mar labaad dib u qaadasho. 2. Wax in ay lumaan ama hallaabaan ka ilaalin. 

ceyd m.l Dhibaato cid ka haysata guri, qalab ama gaadiid la'aan awgeed. 

ceydan¹ f.mg1 (-dmay, -dmantay) Wax ceyd hayo noqosho (qof). 

ceydan² f.mg4 (-dnaa, -dnayd) Wax ceyd hayo ahaansho (qof). 

ceydbax¹ m.l.kh C. ah: helidda cid ceyd hayey hesho qalab ama gaadiid. 

ceydbax² f.mg1 (-baxay, -baxday) Cid ceyd hayey qalab ama gaadiid helid. 

ceydbixi f.g2 (-iyay, -isay) Cid ceyd hayo qalab ama gaadiid siin. 

ceydbixid m.f.dh eeg ceydbax². 

ceydbixin m.f.dh eeg ceydbixi. ld ceydbixis.

ceydbixis m.l ld ceydbixin.

ceydmid m.f.dh eeg ceydan¹. 

ceydnaan m.f.dh eeg ceydan². ld ceydnaansho.

ceydnaansho m.l/dh ld ceydnaan.

ceyntaabad m.l Geeddi dheer oo aan la nasan. 

ceyntaari f.g/mg2 (-iyay, -isay) 1. (f.g) Nafley aad u eryid. 2. (f.mg) Ku c.: gaadiid wax rarkiisa ka badan saarid. 

ceyntaarin m.f.dh eeg ceyntaari. ld ceyntaaris.

ceyntaaris m.l ld ceyntaarin.

ceyri f.g2 (-iyay, -isay) Nafley orodsiin, si meel ay ku sugnayd uga fogaato; eryid; burin. 

ceyrin m.f.dh eeg cayri. ld cayris.

ceyris m.l ld cayrin.

ceyro m.dh Orodsiinta nafley meel ay ku sugnayd laga orodsiiyo si looga fogeeyo. ld ceyrin.

ceyrsad m.l ld cayrsasho.

ceyrsasho m.f.dh eeg cayrso. ld ceyrsad, ceyrsi.

ceyrsi m.l ld cayrsasho.

ceyrso f.g3 (-saday, -satay) Wax ordaya tiigsasho. 

ci¹ m.dh Cod dheer oo ay nafleyda qaar sida shimbiraha, bahallada iwm sameeyaan. 

ci² f.mg1 (-iyay, -iday; -iyi) 1. (f.g/mg) Soo c./u soo c./u c.: xoolo, shimbir iwm cod dheer ku dhawaaaqid. 2. Cid u yeerid. 

cibaadeysad m.l ld cibaadeysasho.

cibaadeysasho m.f.dh eeg cibaadeyso. ld cibaadeysad, cibaadeysi.

cibaadeysi m.l ld cibaadeysasho.

cibaadeyso f.mg3 (-stay, -satay) Qof, cibaado samaysasho. 

cibaado m.dh Camal wanaagsan oo loo sameeyo in Ilaah loogu dhawaado. 

cibaaro m.dh (-ooyin, m.l) 1. Belo aan hore loo arkin. 2. Arrin yaab leh oo aan hore loo arkin. ld cibro.

cibro m.dh ld cibaaro.

cicin m.l Nooc cawska biyaha dhexdooda ka baxa ka mid ah oo leh laamo dhaadheer oo jiljilicsan oo daashashka lagu dedo. ld dicin.

cid¹ m.dh (-do, m.l) 1. Koox dad ah oo meel ku wada nool. 2. Qof ama wax ka badan. Tus. “Maanta c. ma arag”. 3. Qaraabo; reer. 

cid² f.g1 (-day, -dday) 1. Cid biyo ku hafin. 2. Sanduuq, weel iwm oo buuxa, wax dheeraad ah ku ciriirin si uu u qaado. 

cidaad m.dh (-do ml.) Meyrax jilcan, si gaar ah loo farsameeyey oo weelasha la culay lagu nadiifiyo. 

cidan¹ m.l Dhulka geed gaabka qodaxda lihi ku badanyahay. 

cidan² f.mg1 (-dmay, -dantay; -dmi) Wax la ciday noqosho. 

cidan³ f.mg1 (-dnaa, -dnayd) Wax la ciday ahaansho. 

ciddabbax¹ m.l.kh C. ah: haweenay la furay oo cuddadii dhammaysatay. ld cuddabbax¹.

ciddabbax² f.mg1 (-xay, -xday; -bixi) Haweeney la furay ama laga dhintay ciddo dhameysasho. ld cuddabax².

ciddabbixid m.f.dh eeg ciddabbax². ld cuddabbixid.

ciddi m.dh (-iyo ml.) 1. Cad gees la mood oo xalleefsan oo ka baxda faraha fooddooda sare. 2. Qolof libaax badeedka laga jaro oo loo shito uunsi ahaan. ld ciji, cijo, cinji.

ciddidiif m.dh Fulfullac yaryar oo uu yeesho hilibka ku wareegsan ciddiyaha. ld caddidiif.

ciddigod m.l Geed leh laamo dhuudhuuban, caleen yar iyo qodxo qaroofan. ld cinjigod.

ciddiid m.dh Duurjoogta (ugaarta) inta hilibkooda la cuno. 

ciddijiid¹ m.l ld cagajiid¹.

ciddijiid² f.mg1 (-day, -dday) ld cagajiid². ciddijiidid m.dh ld cagajiidid. 

ciddikudhufaan m.l ld edegkudhufaan.

ciddikujoog m.dh Xubinta hore ee farta oo ay ciddidu ku taal. 

ciddillaab¹ m.l Orod kadle ah oo gammaanku sameeyo. 

ciddillaab² f.mg1 (-bay, -btay) Gammaan, orod kadle ah samayn. 

ciddillaabid m.f.dh eeg ciddillaab². 

ciddillibaax m.dh 1. Miro yicibeed oo markaa soo baxay. 2. Abuur meseggo ama galley oo markaa soo dhashay. 

ciddillibaaxi f.mg2 (-iyay, -isay) Abuur meseggo ama galley oo markaa soo dhalasho. 

ciddillibaaxin m.f.dh eeg ciddilibaaxi. 

ciddisiib m.l Nooc ka mid ah mariidka oo nafleyda uu sababo ay ciddiyuhu ka dhacaan timihiina ka bidaan (waa kan ugu halisan). ciddiyagaduudshe m.l Geed nagaar yar oo leh xididdo dhuudhuuban oo ciddiyaha lagu guduudsado. 

ciddo m.dh Muddo go'an oo haweenayda laga dhinto ama la furo ay tirsato oo aan la guursan karin inta ay ku jirto. ld cuddo.

ciddood m.l.u ld cirdood.

ciddoodoobid m.f.dh eeg ciddoodow. 

ciddoodow f.mg1 (-doobay, -dowday) Ciddood noqosho. 

cidhib¹ m.dh (-dhbo, m.l) ld cirib.

cidhib² m.l (-byo, m.dh) (c.nafl.) Dalool liilsami kara oo carjaw ah, kaas oo ku dheggan gidaarka dalqada ee u dhow salka carrabka naasleyda. Mar wax la liqayo wuxuu daboolaa hunguricadka si aanay cuntadu u gelin. 

cidhif m.l (-fyo, m.dh) ld cirif.

cidhif-birlabeed m.l (-dyo, m.dh) (fiis.) Dacallada birlabta ee u muuqda in xoogagga birlabeed ay ka unkamaan. 

cidid m.f.dh eeg cid². 

cidla' m.dh Meel aan cidna degganeyn ama joogin. ld cidlo.

cidlajoog m.dh.u Nafley la rabbaysna. 

cidla'joog m.dh.u Ugaar. ld duurjoog (1).

cidlayn m.f.dh eeg cidlee. 

cidlee f.g2 (-leeyay, -laysay) 1. Meel cidla' ka dhigid. 2. Wax baylah ka dhigid. 

cidlo m.dh ld cidla'

cidloo f.mg3 (-ooday, -ootay) Wehel la'aan dareemid. 

cidloobid m.f.dh eeg cidlow. 

cidlood m.f.l eeg cidloo. 

cidlow f.mg1 (-oobay, -owday; -oobi) Meel, wax cidla' ah noqosho. 

cidmid m.dh eeg cidan². 

cidnaan m.f.dh eeg cidan³. ld cidnaansho.

cidnaansho m.l/dh ld cidnaan.

cif f.mg1 (-fan, -fatan) ld cifo.

cifasho m.f.dh eeg cifo. ld cifid, cigasho, cigid.

cifid m.dh ld cifasho.

cifo f.mg3 (-ftay, -fatay) Hanti luntay ama baabba'day beddelkooda helid. ld cif, cig, cigo.

cifriid m.l ld cirfiid.

cig f.mg1 (-gay, -gtay) ld cifo.

cigaal¹ m.l (-llo m.dh) Xarig dun madow ka samaysan oo cimaamadda madaxa lagula xajiyo. 

cigaal² m.dh Tuuryo meel dheer ku dhacda. 

cigaal³ f.mg1 (-aalay, -aashay) Tuuryo meel dheer ku dhicid. 

cigaalid m.f.dh eeg cigaal³. 

cigan¹ m.l.u 1. C. ah: dhul geed qodxeedku ku badan yahay. 2. Dhul leh dhir aan weli la daaqin. 

cigan² f.mg1 (-maday, -matay) Meel, wax geedo leh oo aan la daaqin noqosho. 

cigan³ f.mg4 (-gnaa, -gnayd) Weel, wax hoore laga buuxiyey ahaansho. 

cigasho m.dh ld cifasho.

cigid m.dh ld cifasho.

cigmid m.f.dh eeg cigan². 

cignaan m.f.dh eeg cigan³. ld cignaansho. 

cignaansho m.l/dh ld cignaan.

cigo f.mg3 (-gtay, -gatay) ld cifo.

ciid¹ m.dh 1. Dhulka qaybtiisa sare ee dhirtu ka baxdo oo ka samaysanta dhagxaan ay dabeel, qorrax iwm burburiyeen; carro. 2. ld iid 1. Maalin ay ummad qaddariso oo hawlaha laga nasto. 

ciid² f.mg1 (-day, -dday) Maalin la qaddarinayo u damaashaadid (ummad). ld iid².

ciidaggale m.l Halaq yar, aan halis ahayn, midabka ciidda leh oo ciidda ku dhex nool. ld ciiddaggale. 

ciidami f.mg2 (-iyay, -isay) U c.: qof, cid hawl u qabasho. 

ciidamin m.f.dh eeg ciidami. 

ciidan¹ m.l 1. Qof, cid hawl u qabto ijaarna ka qaata. 2. (-ammo, m.dh) Xoog abaabulan, hubeysan oo qoran u qaabbilsan difaaca dalka. 3. (e.d) C.amow!: hayaay!, waawareey!. 

ciidan² f.mg1 (-dmay, -dantay; -dmi) U c.: qof, cid u gargaarid. 

ciidannimo m.dh Ciidan ahaansho (qof). 

ciidansad m.l ld ciidansasho.

ciidansasho m.f.dh eeg ciidanso. ld ciidaansad, ciidaansi.

ciidansi m.l ld ciidansasho.

ciidanso f.g3 (-saday, -satay) Cid ciidan ka dhigasho. 

ciidanxumaan m.f.dh eeg ciidanxun. ld ciidanxumaansho, ciidanxumi, ciidanxumo.

ciidanxumaansho m.l/dh ld ciidanxumaan.

ciidanxumi m.dh 1. Xaaladda uu ku suganyahay qof aan ciidan ku filan haysan. 2. Xaaladda uu ku suganyahay qof ciidan tayo fiican aan haysan. ld ciidanxumaan.

ciidanxumo m.dh ld ciidanxumaan.

ciidanxun f.mg4 (-umaa, -umayd) 1. Cid aan ciidan ku filan haysan ahaansho. 2. Qof aan ciidan geli karin ahaansho. 

ciidanyari m.dh ld ciidanyaro.

ciidanyaro m.dh Xaaladda uu ku sugan yahay qof aan ciidan ku filan haysan. ld ciidanyari.

ciiddaggale m.l ld ciidaggale. ciidee f.g2 (-deeyay, -deysay) Wax ciid ku shubid. 

ciideyn m.f.dh eeg ciidee. 

ciidid m.f.dh eeg ciid². ld iidid.

ciidmaris m.l Hab loo ciqaabo qofka hanadu gasho (herin). 

ciidmid m.f.dh eeg ciidan². 

ciifo m.dh Uurkutaallo. ld ciil¹.

ciiji f.g2 (-iyay, -isay) ld ceeji.

ciijin¹ m.dh ld ceejin.

ciijin² m.dh (baay.) Dariiqadda saxarro bannaanka ka yimid oo jidhka weeraraya ama qayb yaryar oo cunto ah lagu soo dabo ee ay burburiyaan qaar ka mid ah unugyada xayawaanku. 

ciijiye-weyne m.l (-nayaal, m.l/dh) (baay.) Unug ballaadhan oo ciijiye ah, oo caadi ahaan laga helo nudaha soo saara unugyada dhiigga. 

ciil¹ m.l Dareen uurkutaallo leh oo ku dhasha qof marka lagu sameeyo wax uusan raalli ka ahayn. ld ciifo.

ciil² f.g1 (-iilay, -iishay) Dareen uurkutaallo leh cid ku beerid. 

ciilbax f.mg1 (-xay, -xday; -bixi) Qof, wax ciil ka bi'iya samayn. 

ciilbeel¹ m.l ld ciilbeelid.

ciilbeel² f.mg1 (-eelay, -eeshay) Ka c.: cid ciil loo qabay ka aarsasho. 

ciilbeelid m.f.dh eeg ciilbeel. ld ciilbeel¹.

ciilbixid m.f.dh eeg ciilbax. 

ciilcun¹ m.l ld ciilcunid.

ciilcun² f.mg1 (-nay, -ntay) Muddo badan ciil qabid. 

ciilcunid m.f.dh eeg ciilcun². ld ciilcun¹.

ciildibbir¹ m.l Ciilbadan. 

ciildibbir² f.mg1 (-ray, -rtay) Ciil badan dareemid. 

ciildibbirid m.f.dh eeg ciildibbir². 

ciilid m.f.dh eeg ciil². 

ciilkambi¹ m.l ld ciilkambiyid.

ciilkambi² f.g1/2 (-iyay, -iday/-isay; -iyi) 1. Is c.: ciil ama xanaaq muujin. 2. Is c.: murugood. 3. Iska c.: ka shallayn, ka xumaasho. 

ciilkambin m.dh ld ciilkambiyid.

ciilkambiyid m.f.dh eeg ciilkambi². ld ciilkambi¹, ciilkambin.

ciillan f.mg4 (-naa, -nayd) 1. Wax ciil hayo ahaansho. 2. ld cillan.

ciillanaad m.l ld cillanaad.

ciillanaan m.dh 1. eeg ciillan. 2. ld cillanaan. ld ciillanaansho.

ciillanaansho m.l/dh ld Ciillanaan; cillanaan.

ciilqab¹ m.l 1. Uurxumo. 2. ld ciilqabid.

ciilqab² f.mg1 (-bay, -btay) U c.: uurxumo dareemid. 

ciilqabid m.f.dh eeg ciilqab². ld ciilqab¹ (2).

ciin m.l Geed cagaaran, cufan, caleen iyo qodax toona lahayn, laamo dhuudhuuban oo dhacaan cad leh oo geelu ku sumoobo hadduu daaqo. 

ciiq m.dh ld ceego.

ciiqasho m.f.dh eeg ciiqo². 

ciiqayn m.f.dh eeg ciiqee. 

ciiqee f.g2 (-qeeyay, -qaysay) 1. Wax meel ciriiryoon marsiin. 2. ld ceeji. 

ciiqo¹ m.dh (-ooyin m.l) 1. Meel ciriiri ah oo maritaankeedu dhib yahay. 2. ld ceego.

ciiqo² f.mg3 (-qday, -qatay) Nafley dhibaato la kulmid. 

ciiqsan f.mg4 (-naa, -nayd) ld ceegsan.

ciiqsanaan m.dh ld ceegsanaan. 

ciiqsanaansho m.l/dh ld ceegsanaan.

ciir¹ m.l 1. Firiiric yaryar oo oogada nafleyda ka soo yaaca. 2. ld ciirid.

ciir² m.dh Caano subaggii laga baxshay oo dhanaan. 

ciir³ f.mg1 (-ray, -rtay) Wax miisaankiisa dhan u iilasho. 

ciiraciiro m.dh ld carceero.

ciirad m.dh Ciil. 

ciirayn m.f.dh eeg ciiree. 

ciiraysan f.mg4 (-snaa, -snayd) Wax ciiro qarisay ahaansho. 

ciiraysasho m.f.dh eeg ciirayso. 

ciiraysnaan m.f.dh eeg ciiraysan. ld ciiraysnaansho.

ciiraysnaansho m.l/dh ld ciiraysnaan.

ciirayso f.mg3 (-stay, -satay) 1. Wax ciiro yeelasho. 2. Cid, ciir doonasho. 

ciirciir f.g1 (-ray, -rtay) 1. Sabbayn; daandaamid; dheeldheelid. 2. Gaasirid, isdhimid. 

ciirciirid m.f.dh eeg ciirciir. 

ciiree f.g2 (-reeyay, -raysay) Wax ciiro u yeelid. 

ciirid m.f.dh eeg ciir³. ld ciir¹ (2).

ciiro¹ m.dh 1. Midabka ciiryaamada; wixii kaloo midabkaas yeesha (habaas badan oo dabayli kiciso, qiiq iwm). 2. Boor ay dabayl kicisay. 

ciiro² m.dh (c.cimi) Cuf saxarro yaryar oo boor ah, qiiq iwm kuwaas oo qariya gibilka ilaa iyo meel u dhaw dhulka dushiisa, taas oo keenta in uu yaraado araggu ilaa iyo 2 Km. meel ka hooseysa marka laga soo cabbiro dhulka dushiisa, laakiin 1 Km. ka hoos ciiradu kama jirto. 

ciirsad m.l ld ciirsasho.

ciirsan f.mg4 (-naa, -nayd) Wax awood yari dartii la liicay ahaansho. 

ciirsanaan m.f.dh eeg ciirsan. ld ciirsanaansho.

ciirsanaansho m.l/dh ld ciirsanaan.

ciirsasho m.f.dh eeg ciirso. ld ciirsad, ciirsi (2).

ciirsi m.l 1. Taageero. 2. ld ciirsasho.

ciirsila' f.mg4 (-'aa, -'ayd) Meel cidla' ah oo aan wax la miciinsado joogin. 

ciirsila'aan m.f.dh eeg ciirsila'. ld ciirsila'aansho.

ciirsila'aansho m.l/dh ld ciirsila'aan.

ciirso f.mg3 (-saday, -satay) Cid kaalmo weyddiisasho. 

ciiryaamo m.dh ld ceeryaan¹.

ciiryaan m.dh ld ceeryaan¹.

ciis m.l (-sas m.l) Nooc ka mid ah warmaha waaweyn. 

Ciise-kaddib m.fk (taar.) (C.d.) Waxay sheegaysaa inta sano ama qarni ee laga joogo dhalashadii nebi Ciise. 

Ciise-kahor m.fk (taar.) (C.k.) Waxay u taagantahay Ciise hortii, taasoo sheegaysa sanad gaar ah, ama qarni, ka hore dhalashadii Ciise. 

ciishaysan f.mg4 (-snaa, -snayd) Wax ciishooday ahaansho. 

ciishaysii f.mg2 (-iiyay, -iisay) Ka c.: cid ciil badid. 

ciishaysiin m.f.dh eeg ciishaysii. 

ciishaysnaan m.f.dh eeg ciishaysan. ld ciishaysnaansho.

ciishaysnaansho m.l/dh ld ciishaysnaan.

ciishoo f.mg3 (-ooday, -ootay) Ciil dareemid. 

ciishood m.f.l eeg ciishoo. 

ciji m.dh ld ciddi.

cijo m.dh ld ciddi.

cilaacil m.dh (-lo ml.) Lafaha yaryar oo raafafka xooluhu ku jira middood. 

cilaaq¹ m.dh 1. ld ilaaq. Hadal aan milgo lahayn oo iska muran ah. 2. Saxaro. 

cilaaq² f.g1 (-qay, -qday) 1. ld ilaaq 2. Muran maag iyo hagag leh cid u jeedin. 2. Saxaro dhigid. 

cilaaqaad m.dh ld calaaqo.

cilaaqad m.dh ld calaaqo.

cilaaqid m.f.dh eeg cilaaq². ld ilaaqid.

cilaaqo m.dh ld calaaqo.

cilaaqtamid m.f.dh eeg cilaaqtan². ld cilaaqtan¹, ilaaqtamid, ilaaqtan¹.

cilaaqtan¹ m.l Isdhaafsashada hadal muran iyo hagag leh. ld ilaaqtamid.

cilaaqtan² f.mg1 (-amay, -antay; -ami) La c.: laba qof, hadal muran iyo hagag leh isdhaafsasho. ld ilaaqtan².

cilcillaw m.l ld cilcillow.

cilcilloon m.l Dabayl hadba dhan ka soo dhacda. 

cilcillow m.l Waqtiga u dhexeeya markay qorraxdu dhacdo iyo inta aan aasku aad u madoobaan. ld cilcillaw.

cilimo m.dh Geeso xoolaad oo dhinacyada u kala jeeda. 

cilin¹ m.l (-immo/-inno, m.dh) 1. Nin dhererka caadiga ah aad uga gaaban. 2. Qof qaarka dambe naafo ka ah. 

cilin² m.dh (-no, m.l) 1. Haweeney dhererka caadiga ah aad uga gaaban. 2. C. ah: miro jirro awgeed la yaryaraaday. 

cillaal¹ m.l ld cillaalid.

cillaal² f.g1 (-aalay, -aashay) Arrin aan xalkeeda fogeyn. 

cillaalid m.f.dh eeg cillaal². ld cillaal¹.

cillaan¹ m.l 1. Geed abaareed weyn, cufan, calemo yaryar leh, qodax lahayn oo ubaxiisu udgoon yahay. 2. Budo caleen oo marka la qaso ciddiyaha, timaha iwm lagu guduudsado. 

cillaan² m.dh (-ammo m.l) Xammaarato yar, quruxsan, oo ay mulaca isku bahyihiin, afar addin iyo dabo dheer leh oo geedaha fuusha. ld cillaangeedafuul. 

cillaangeedafuul m.dh ld cillaan².

cillad m.dh (-do m.l) 1. Dhaliil qof leeyahay oo qiimahiisa hoos u dhiga. 2. Iin wax leeyahay. Tus. “Baabuurka c. buu leeyahay”. ld cillo.

cilladayn m.f.dh eeg cilladee. ld cillayn.

cilladee f.g2 (-deeyay, -daysay) Wax cillad u yeelid. ld cillee.

cilladhaami f.g2 (-iyay, -isay) ld qayladhaami.

cilladhaamin m.dh ld qayladhaamin.

cilladhaamis m.l ld qayladhaamin.

cilladhaan m.dh ld qayladhaan.

cilladhaansad m.l ld qayladhaansasho.

cilladhaansasho m.l ld qayladhaansasho.

cilladhaansi m.l ld qayladhaansasho.

cilladhaanso f.mg3 (-saday, -satay) ld qayladhaanso.

cillal m.l Geed nagaar faalala, leh caleemo balballaaran iyo buruq weyn oo dhulka ku aasan oo la cuno. 

cillan f.mg4 (-naa, -nayd) Wax aan muqaan ahaansho. ld ciillan.

cillanaad m.l Wax jira oo aan muqaalkooda la arag, lana taaban karin. ld ciillanaad.

cillanaan m.f.dh eeg cillan. ld ciillanaan, ciillanaansho, cillanaansho.

cillanaansho m.l/dh ld cillanaan.

cillayn m.dh ld cilladayn.

cillee f.g2 (-leeyay, -leysay) ld cilladee.

cillo m.dh ld cillad.

cilmi-haweed m.l Cilmiga barashada gibilka dhulka, gaar ahaan, marka laga eego dhanka cimilada iyo cimilo gooreedkaba. 

cilmi¹ m.l (culuun, m.dh) 1. Aqoon habeysan oo waayo aragnimo iyo daalacasho lagu kasbaday. 2. Qeyb ka mid ah aqoonta oo la xiriita maaddo gaar ah. ld culuun.

cilmi² m.l (nax.) C. afeed: daraasad cilmi ku dhisan oo u gaar ah afafka aadamiga. 

cilmibaaris m.dh Raadinta xaqiiqo la xiriirta cilmi. 

cilmidarro m.dh Aqoon la'aan. 

cilmidhegood m.l Cilmi aan daalacsho lagu kasban oo dad laga soo bowsaday. 

cilmifalag m.l Brashada sayniseed ee xiddigaha, dhulalka, iyo waxyaabaha kale oo laga helo hawada. 

cilmiga-buuraha m.l (jool.) Laan ka mid ah juqraafiga dabiiciga ah oo ku taxaluqda kala sarraynta dhulka, iyo gaar ahaan hababka buuraha. 

cilmiga-cimilada m.l Sayniska barashada cimilooyinka dunida iyo sida ay u saameeyaan dunida degaanka dabiiciga ah. 

cilmiga-dhulgariirka m.l (jool.) Cilmiga barashada dhulgariirka. 

cilmiga-filiqsanaanta-xayawaanka m.l (c.nafl.) Barashada filiqsanaanta xayawaanka dhulka Oogadiisa. 

cilmiga-gibilka m.l (fiis.) Sayniska barashada lakabyada kala duwan ee hawada. 

cilmiga-muuqaalka-dhulka m.l (jool.) Barashada muuqaallaada dabiiciga ee dhulka, iyo xiriirka ka dhexeya muuqaalladaas iyo dhismaha jiooloojiyeed ee ka hooseeya. 

cilmiga-qawmiyadaha m.l Barashada sayniseed ee jinsiyadaha bani'aadamka iyo dhaqamadooda. 

cilmiga-siyaasadda m.l Barashada habka siyaasadeed iyo awoodda xukunka ee looga dhaqmo waddan, gaar ahaan kuwa ku dhaqma nidaamka dimoqraadiga. 

cilmiga-usdurraadka m.l Barashada usdurraadka waa sheekooyin laga gaaray dadkii hore, iyo fikrado la xiriira taariikada asalka, qeexid dhacdooyinka dabiiciga ah sida xilliyada. 

cilmi-jabaqeed m.l (fiis.) Cilmiga ku saabsan barashada dhalinta, dhalanka iyo baahinta hirarka jabaqda. 

cilmi-nafsi m.l Laan ka mid ah cilmiga oo ku sabsan nafsadda, dhaqanka iwm ee qofka. 

cilmiyayn m.f.dh eeg cilmiyee. 

cilmiyaysan f.mg4 (-snaa, snayd) 1. Wax aqoon ku dhisan ahaansho. 2. Wax si wanaagsan loo habeeyey ahaansho. 

cilmiyaysnaan m.f.dh eeg cilmiyaysan. ld cilmiyaysnaansho.

cilmiyaysnaansho m.l/dh ld cilmiyaysnaan.

cilmiyee f.g2 (-yeeyay, -yaysay) Wax cilmi ku dabaqid. 

cimaamad m.dh (-do m.l) Maro yar, qafiif ah, naqashadeysan ama cad oo uu raggu madaxa ku duubto. ld cumaamad.

cimaamadan f.mg4 (-dnaa, -dnayd) ld cimaamadaysan.

cimaamadasho m.dh ld cimaamadaysasho.

cimaamadaysad m.l ld cimaamadaysasho

cimaamadaysan f.mg4 (-snaa, -snayd) Nin cimaamad madaxa ku duubtay ahaansho. ld cimaamadan.

cimaamadaysasho m.f.dh eeg cimaama-dayso. ld cimaamadaysad, cimaamaday- si, cimaamadsasho. 

cimaamadaysi m.l ld cimaamadaysasho.

cimaamadaysnaan m.f.dh eeg cimaamadaysan. ld cimaamadaysnaansho, cimaamadnaan, cimaamadnaansho.

cimaamadaysnaansho m.l/dh ld cimaamadaysnaan.

cimaamadayso f.mg3 (-saday, -satay) Cimaamad madax ku duubasho. ld cimaamado.

cimaamadnaan m.dh ld cimaamadaysnaan.

cimaamadnaansho m.l/dh ld cimaamadaysnaan.

cimaamado f.mg3 (-atay, -adatay) ld cimaamadayso.

cimil m.l (-llo, m.dh) 1. Meel loogu dhuunto ugaarta marka la doonaayo in gaadmo lagu dilo. 2. Dhismo yar oo dulduleelo wax laga toogto leh, oo cadawga loogu gabbado. 

cimilada-baddadhexe m.dh (juqr.) Nooc cimilo oo ay helaan dhulalka saaran Badda Dhexe, iyo gobollo kale oo ku kala yaal labada galoobbadh ee adduunka oo u kala dhaca meel juqraafiyeed isku mid ah: goodiyada galbeed ee qaaradaha, cirifyada kulaalayda gobollada cimilada dhexdhexaadka, iyo ugu dhawaan loolka kulaalay la moodda ee cadaadisyada sare inta u dhexaysa 30 ilaa 40 ee loolka waqooyi iyo koonfurba. 

cimilada-lamaddegaanka m.dh (juqr.) Nooca cimilada ee dhulka oomanaha ah, amase aan helin qoyaan iyo roob joogto ah. Cimiladani waxa ay dhacdaa oo laga helaa loolal badan dhexdooda. Waxaase ugu caansan tan kulaaleyda iyo tan loolalka dhexe. Qoyaanka lagu asteeyaana waa 250mm (10 in) inkasta oo qoyaankaasi ku filanyahay inuu kaymo ka saaro waqooyiyada kanada iyo Saybeeriya. 

cimilgal¹ m.l 1. Dabin; laqdabo: dhagar. 2. ld cilmigelid.

cimilgal² f.mg1 (-alay, -ashay; geli) U c.: nafley si loo dago cimil ugu dhuumasho. 

cimilgelid m.f.dh eeg cimilgal². ld cimilgal¹ (2).

cimilo m.dh (-ooyin m.l) Xaaladaha kala duwan ee jawi oo meeli leedahay. 

cimilo-badeed m.l (juqr.) Cimilo si weyn ay u saamayso dhawaanta baddu, taas oo siinaysa xagaa gamooje ah iyo jilaal diiran. Taasna waxaa ugu wacan awoodda haynta kulka oo ay kala duwanyihiin dhulka iyo biyuhu. Badda dhulka ayaa ka hor kululaada kana hor qabooba, saamaynteeduna waxay abuurtaa cimilo isu ekaan karta. 

cimilo-badhaale m.dh (juqr.) Nooca cimilo ee laga helo dhulalka hoose ee u dhexeya loolka 5° ilaa 10° ee woqooyiga iyo koonfurta badhaha. Sannadka oo dhan heerkulka                              iyo huurkuba si aan isbeddel lahayn ayayba u sarreeyaan, isbeddellada xilliyeedna waa wax aad u yar. 

cimilo-buureed m.l (juqr.) Nooc cimilo oo ay keenaan kala sarraynta iyo joogga dhulka halkii ay ka keeni lahaayeen loolka iyo xaaladda badeedda ka jirta meesha; waxaa dhici karaysa in laga helo gobol kasta, wuuna ka baxsanyahay habka cimilo goboleedka waaweyn ee jira. Marka loo fiirsho dhulalka hoose, buuruhu waxay muujiyaan hoos u dhac xagga cadaadiska hawada, heerkulka, huurka, iyo kaah qorraxeedka oo kordha, iyo marka la gaaro                            joog door ah oo roobku bato. 

cimilo-fidsan m.dh (juqr.) Cimilada gobol cimileed weyn, sida, cimilada tundara, ama bed kale oo weyn sida qaarad, si looga sooco cimilo kooban. 

cimilo-goboleed m.l (juqr.) Qayb ka mid ah qaybaha waaweyn ee loo qaybiyo cimilada dunida. 

cimilo-gooreed-daqas m.dh (juqr.) Xaaladda gibilka ee waqti gaar ah ama xilli yar oo gaar ah, sida ay ku qeexaan cilmi gibillo kala  duwani, oo ay ka mid yihiin cadaadiska gibilka, heerkulka, huurka hawada, roobka, daruuraha, iyo  xawaaraha dabaysha iyo jihada. Dhulbadhaha agtiisa cimilo gooreedu waxay samaysaa isbeddel yar taasoo inta badan la mid ah cimilada. 

cimilo-kooban m.dh (c.cimi.) Cimilada bed aad u kooban, waxaa suurtaggal ah inuu yahay degaan yar oo la deggan yahay. Degaankaas waxaa raad ku leh saamayn meeleedka aad u kooban, waxyaabaha saamaynta keenayana waxaa ka mid ah rugta, carrada, degaanka iwm taasina waxay badanaa muhiim u tahay barashada cilmiga degaanka.

cimilo-qaaradeed m.dh (juqr.) Nooc ka mid ah cimilooyinka dunida oo laga helo dhulweyneyaasha dunia, gaar ahaan inta u dhexeysa kulaaleyda iyo tundaraha ee galoobbadhka woqooyi. Saamaynta cimiladaasi waxay gaadhaa xeebahabariga ee qaaradaha iyo jasiiradaha deriska la ah. Waa cimilo ay astaan u tahay faraqa weyn oo u dhaxeeya heerkulka xilliyada kulaylaha iyo gabowga. 

cimraysad m.l ld cumraysasho.

cimraysasho m.dh ld cumraysasho.

cimraysi m.l ld cumraysasho.

cimrayso f.mg3 (-saday, -satay) ld cumrayso.

cimre m.l ld ximre.

cimri m.l Inta sano ee wax jiraan. ld cumri.

cimri-badheed m.l (-dyo, m.dh) (kiim.) Qiimaha kala badhka waqti. Waa amminta (ama xilliga) curiye kaahfale ahi ku kala badhmo marka uu mataataxo. Cimri badheedyada iskugodyadu way kala geddisanyihiin - qaarkood aad iyo aad bay uga yaryihiin ilbidhiqsiga; qaarna waxay gaadhaan dhawr milyan oo sano. 

cimri-badh-kaahfaleed m.l (-yo, m.dh) (kiim.) Amminta ay ku qaadato in badhka bu'da kaahfal ku mataataxdo (N = 1/2 No); mataatax. 

cimridheer f.mg4 (-raa, -rayd) Wax da'weyn gaarey ahaansho. 

cimridheeraan m.f.dh eeg cimridheer. ld cimridheeraansho, cimridheeri, cimridherer.

cimridheeraansho m.l/dh ld cimridheeraan.

cimridheeri m.dh Da' aad u weyn oo wax gaaraan. ld cimridheeraan.

cimridherer m.l ld cimridheeraan.

cimro m.dh ld cumro.

cinaad¹ m.l 1. Diidmo luggooyo ku jirta. 2. Runta oo la is diidsiiyo ama laga madax adaygo. ld canaad¹.

cinaad² f.g/mg1 (-day, -dday) 1. (f.g) Diidmo luggooyo ku jirto cid kula kicid. 2. (f.mg)Runta ka madax-adaygid. ld canaad².

cinaadi m.l.kh C. ah: qof cinaad badan. ld canaadi.

cinaadid m.f.dh eeg cinaad². ld canaadid.

cinaadnimo m.dh Cinaad ahaansho. ld canaadnimo.

cinab m.l ld canab.

cindi m.l Niyad; qalbi. 

cindiid m.l Caano biyo ka badan lagu daray. ld candiid.

ciniin¹ m.l (-nno, m.dh) Nin aan dumarka u galmoon karin, u tegiddooda aan karti u lahayn. ld caniin¹, cinniin¹.

ciniin² f.mg1 (-nay, -ntay) Nin aan dumarka u galmoon karin noqosho. ld caniin², cinniin².

ciniini f.g2 (-iyay, -isay) Nin ciniin ka dhigid. ld caniini, canniini.

ciniinid m.f.dh eeg ciniin². ld caniinid, cinniinid.

ciniinin m.f.dh eeg ciniini. ld caniinin, ciniinnin.

ciniinnimo m.dh (daaw.) Awood la'an ninku u sameyn kari waayo galmo. ld caniinnimo, cinniinnimo.

ciniq m.dh 1. In yar oo dheeraad ah oo la siiyo qof wax gatay. 2. Hambo. ld iniq.

cinji m.dh ld ciddi.

cinjigod m.l ld ciddigod.

cinjir m.l 1. Geed leh laamo jilicsan, caleemo iyo iniino yaryar iyo cananno cad oo ka baxa dhulka kulaylaha. 2. Dhacaanka geedka cinjirka. 3. C. ah: shay ka sameysan dhacaanka cinjirka; xabag; ramal; goome. 

cinjirrageed m.l (-yo, m.dh) (daaw.) Gal ka sameysan cinjir xariir oo guska la galiyo marka galmada; cinjirkaasu wuxuu labada qofba ka xafidaa cudurrada galmada, wuxuu celiyaa uur qaadidda. 

cinniin¹ m.l ld ciniin¹.

cinniin² f.mg1 (-nay, -ntay) ld ciniin².

cinniini f.g2 (-iyay, -isay) ld ciniini.

cinniinid m.dh ld ciniinid.

cinniinin m.dh ld ciniinin.

cinniinnimo m.dh ld ciniinnimo.

cinwaan m.l (-nno m.dh) ld cunwaan.

ciqaab¹ m.l Jirrabaad qof gef sameeyey la mariyo. 

ciqaab² f.g1 (-bay, -btay) Cid gef sameysay jirrab marin. 

ciqaaban f.mg4 (-bnaa, -bnayd) Cid, wax la ciqaabay ahaansho. 

ciqaabid m.f.dh eeg ciqaab². 

ciqaabnaan m.f.dh eeg ciqaaban. ld ciqaabnaansho.

ciqaabnaansho m.l/dh ld ciqaabnaan.

cir¹ m.l 1. Samada sare, buluug ah oo ay xiddiguhu ka muuqdaan. 2. Roob. 

cir² m.l/dh (c.nafl.) Xaddiga cuntada ee qof caloosha ku qaadi karo. 

ciraab m.dh Hadal xigmad badan oo qoto dheer. 

cirbad m.dh ld irbad.

cirbadayn m.dh ld irbadayn.

cirbadays m.l ld irbadayn.

cirbad-durid m.dh (daaw.) Dawo ku mudid jirka ayadoo la isticmaalayo irbad iyo siriingi, sida badan dawada looga baqayo in ay jajabiso aasidhka caloosha. 

cirbadee f.g2 (-deeyay, -deysay) ld irbadee.

cirbadeysan f.mg4 (-snaa, -snayd) ld irbadeysan.

cirbadeysnaan m.dh ld irbadeysnaan.

cirbadeysnaansho m.l/dh ld irbadeysnaan.

cirbadhiib m.l ld ciridhiib.

cirbadhiibsad m.l ld cirbadhiibsasho.

cirbadhiibsasho m.f.dh eeg cirbadhiibso. ld cirbadhiibsad, cirbadhiibsi, ciridhiibsad, ciridhi 

cirbadhiibsi m.l Ku istaagidda faraha fooddooda iyadoo meel sare la tiigsanayo. ld cirbadhiibsasho.

cirbadhiibso f.mg3 (-saday, -satay) Iyadoo meel sare la tiigsanaayo faraha fooddooda ku istaagid. ld ciridhiibso.

cirbar m.l/dh Cirka bartankiisa. ld cirbare.

cirbare m.l ld cirbar.

cirbataag¹ m.l Ku istaagidda faraha fooddooda iyadoo meel sare la tiigsanayo. ld cirbataagid.

cirbataag² f.mg1 (-gay, -gtay) Iyadoo meel sare la tiigsanaayo faraha fooddooda ku istaagid. 

cirbataagid m.f.dh eeg cirbataag². ld cirbataag¹.

cirbataagsad m.l ld cirbataagsasho. 

cirbataagsasho m.f.dh eeg cirbataagso. ld cirbataagsad, cirbataagsi.

cirbataagsi m.l ld cirbataagsasho. 

cirbataagso f.mg3 (-saday, -satay) Iyadoo meel sare la tiigsanaayo faraha fooddooda ku istaagid. 

cirbaxeen m.l (-nno m.dh) Qof aqoon u leh duulinta ama hoggaaminta dayaxgacmeedka. ld cirbixiyeen.

cirbaxeennimo m.dh Cirbaxeen ahaansho. ld cirbixiyeennimo.

cirbi f.g2 (-iyay, -isay) Faras, rakuub iwm si uu orodka u dheereeyo cirbaha ku dhufasho. 

cirbin m.f.dh eeg cirbi. 

cirbixi f.g2 (-iyay, -isay) Wax hawada sare u ganid. 

cirbixin m.f.dh eeg cirbixi. 

cirbixiyeen m.l ld cirbaxeen.

cirbixiyeennimo m.dh ld cirbaxeennimo.

cirboor m.dh Dabayl xoog badan, boor iyo qashin sidata, socota iyadoo isku dhex wareegaysa, samada isku taluulisa oo roobaka laga saadaaliyo. ld cirwareen.

circaddaa m.l Roob badan oo muddo dheer da'a; kolkuu roobku da'ayo oo daruuruhu iyagoo isku tirmay oo isu wada ekaaday cirka wada daboolaan oo jahooyinka la kala aqoon waayo. 

cirdaloolo m.dh Cirka oo daruur roob wada qarisay, meel yar oo ka bannaan. 

cirdood m.l.u Ugaadh. ld ciddood.

cirdoox m.dh Roobdoon geed la fuulayo oo suuratul Huud la akhrinayo. 

cirfiid m.l (caafaariid/-dyo, m.dh) Jin dhib badan. ld cifriid.

cirfiidad m.dh Wiish silig koronto leh ku socda oo qararka iyo buuraha dhaadher la isaga tallaabo. 

cirgaduud m.l Labada waqti ee ay qorraxdu marna soo baxayso marna dhaceyso middood. 

cirguduud m.l ld cirgaduud.

cirib m.dh (-rbo m.l) 1. Cagta dadka meesha ugu damabeysa oo adag ee u dhexaysa raysmagaadhada iyo boqonta. 2. Ciribdambeed. ld cidhib¹.

ciribbeel f.mg1 (-eelay, -eeshay) Nafley ama wax kale jiritaankooda baabi'id. 

ciribbeelid m.f.dh eeg ciribbeel. 

ciribdambeed m.l Waxa nasiib u noqda ee qof noloshiisa ku dambeyso. 

ciribdarro m.dh Cawaaqib xun ee uu wax ku dhammaado. 

ciribgo' f.mg1 (-'ay, -'day) Wax jiritaankooda baabi'id. 

ciribgo'id m.f.dh eeg ciribgo'. 

ciribgoo f.g2 (-ooyay, -oysay) Wax jiritaankooda ama isticmaalkooda baabi'in. 

ciribgoyn m.f.dh eeg ciribgoo. 

ciribla' m.l/dh (-'yo, m.dh) Dhurwaagu marka uu aad u duqoobo. 

ciribla'aan m.dh Ciribdambeed xumo. 

ciribsasho m.f.dh eeg ciribso. 

ciribso f.g3 (-saday, -satay) 1. Cid, ciirsi weyddiisasho. 2. Qof, cid ka horreysa tiigsasho. 

ciribtir¹ m.l Baabi'inta jiritaanka nafley ama wax kale. ld ciribtirid.

ciribtir² f.g1 (-ray, -rtay) Wax jiritaankiisa baaba'ay ahaansho. 

ciribtiran¹ f.mg1 (-rmay, -rantay; -rmi) Wax jiritaankiisa baaba'ay noqosho. 

ciribtiran² f.mg4 (-rnaa, -rnayd) Wax jiriitaankiisa baaba'ay ahaansho. 

ciribtirid m.f.dh eeg ciribtir². ld ciribtir¹.

ciribtirmid m.f.dh eeg ciribtiran¹. 

ciribtirnaan m.f.dh eeg ciribtiran². ld ciribtirnaansho.

ciribtirnaansho m.l/dh ld ciribtirnaan.

ciribxumi m.l Aayo xumi. ld ciribxumo.

ciribxumo m.dh ld ciribxumi.

cirid m.dh 1. Bacaad qorraxdu kululaysay. 2. Kulaylka qorraxda. ld ciriid, cirrid³.

ciridhiib m.l Isku taagidda faraha lugaha iyaada oo cirbaha kor loo qaadaayo. ld cirbadhiib.

ciridhiibsad m.l ld cirbadhiibsasho.

ciridhiibsasho m.dh ld cirbadhiibsasho.

ciridhiibsi m.l ld cirbadhiibsasho.

ciridhiibso f.mg3 (-saday, -satay) ld cirbadhiibso.

cirif m.l (-fyo, m.dh) Geeska ugu dambeeya ee ay ku dhammato meel ama shay. ld cidhf.

cirifayn m.dh 1. (fiis.) Xadaynta gariirrada ay leedahay hir gudbani, si gariirku ugu dhaco sallax keliya. Tusaale ahaan, kaaha birlab danabeed waa dhaqaaqa hir gudban. 2. (fiis.) Yaraynta maayadda unugga Foolt, taas oo ka dhalata tuulmidda maxsuullada ka soo baxa falgalka kiimikaad. 

ciriid m.dh ld cirid.

ciriiri¹ m.l 1. Meel dhex mariddeedu dhib tahay yaraan awgeed. 2. Meel aan waxa ku jira qaadin, yaraan awgeed. 3. Wax heliddooda adagtahay. 4. Waqti aan ku filnayn in hawl lagu qabto. ld cariiri¹.

ciriiri² f.g/mg1/2 (-ryay,-riday/risay;-ryi) 1. (f.g) Meel, ciriiri ka dhigid. 2. (f.mg) Ku c.: meel, wax qaadkeeda ka badan ku kordhin. ld cariiri².

ciriirin m.dh ld ciriiryid.

ciriirsamid-bilooro m.dh (daaw.) Muruq bararka caloosha oo ciriiriya godka cunnadu marto marka ay gudbeyso xiidmaha. Cudurku wuxuu keenaa raagid cunno gudbid taas oo u sabab ah matag soo noqnoqda, mararka qaarkood cunno la cunay 24 saac ka hor; waxa kale oo la arkaa uur fuuriyo nuux-nuuxsi calooleed. 

ciriiryid m.f.dh eeg ciriiri². ld cariirin, cariiryid, ciriirin.

ciriiryoon f.mg4 (-naa, -nayd) Meel, wax ciriiri ah ahaansho. ld cariiryoon.

ciriiryoonaan m.f.dh eeg ciriiryoon. ld cariiryoonaan, cariiyoonaansho, ciriiryoonaansho.

ciriiryoonaansho m.l/dh ld ciriiryoonaan.

cirir m.l 1. Godka laba iyo labaatanaad ee dayaxu fariisto. 2. Xiddig dayaxa la fariista xilliga jiilaalka. 3. Qof adadag oo ayaan badan oo dhashay xilliga xiddiggaas. 

cirjeex m.dh Meereyaasha kan ugu weyn oo u dhexeeya farraare iyo raage; mushtar. ld cirjiir.

cirjiir m.dh ld cirjeex. 

cirkasoodhac m.l 1.(-cyo m.dh) Dhagax shiil madow ah oo la rumaysanyahay in uu hawada sare ka yimid. 2. Arrin si lama filaan ah u dhacda. 3. Waran-cireeyada aan atmoosfeerka ku soo burburin, ee soo gaara dhulka. ld cirsoodhac.

cirkayeer m.l (-rro, m.dh) Shimbir habeenkii ciya oo saadaaliya roob. ld cirsankayeer.

cirrannuug m.l Yaraan; guridambays; sug.

cirrayn m.f.dh eeg cirree. 

cirraysasho m.f.dh eeg cirrayso. 

cirrayso f.mg3 (-stay, -satay) Cirro yeelasho.

cirree f.g2 (-reeyay, -raysay) Wax ama qof cirroole ka dhigid. 

cirrid¹ m.l (-dyo, m.dh) Hilibka ku yaal labada fuq ee afka nafleyda oo ilkaha haya. 

cirrid² m.l (c.nafl.) Sooh xiriirka iyo xuubka daboola (mucous membrane) oo isku haya ilkaha iyo daamanka. 

cirrid³ m.dh ld cirid.

cirridbaar f.mg1 (-ray, -rtay) War ama xog lagu tuhmayo inuu wax ka ogyahay, qof si dadban u weyddiin. 

cirridbaarid m.f.dh eeg cirridbaar.

cirro m.dh Timo caddaaday oo ka baxa madaxa ama garka. 

cirroobid m.f.dh eeg cirrow. 

cirroole m.l (-layaal m.l/dh) Qof gaboobay. 

cirrow f.mg1 (-oobay, -owday; -oobi) Cirrow yeelasho. 

cirsankayeer m.l ld cirkayeer.

cirsoodhac m.l (-cyo, m.dh) (c.fal.) Cuf weyn oo dhadhaab ama macdan ah, kaas oo la mid ah shuhubka; cufkaas isaga oo weyn awgeed uguma burburo gibilka dhexdiisa boor ahaan, laakiin wuxuu soo gaaraa dhulka dushiisa. ld cirkasoodhac.

cirtaali f.g2 (-iyay, -isay) ld cirtaallee.

cirtaalin m.dh ld cirtaallayn.

cirtaallayn m.f.dh eeg cirtaallee. ld cirtaalin.

cirtaallee f.g2 (-leeyay, -laysay) Wax, kor u gamid. ld cirtaali.

cirtaallo m.dh (-ooyin, m.l) Tuuryo kor loo gamo oo meel fog la gaarsiyo.

cirujeed m.l Miro yicibeed oo markaa soo dhashay. 

cirwareen m.dh Cirboor; qode.

cirweyn f.mg4 (-naa, -nayd) Wax cirweyni ku sifoobay ahaansho.

cirweynaan m.f.dh eeg cirweyn. ld cirweynaansho, cirweyni.

cirweynaansho m.l/dh ld cirweynaan.

cirweyni m.dh Awoodda nafley u leedahay in ay raashiin wax badan ka cunto. ld cirweynaan.

ciryar f.mg4 (-raa, -rayd) Wax aan xaddi badan cunto ka qaadan ahaansho. 

ciryaraan m.f.dh eeg ciryar. ld ciryaraansho, ciryari.

ciryaraansho m.l/dh ld ciryaraan.

ciryari m.dh Awood la'aanta nafley, raashiin in ay wax badan ka cunto. ld ciryaran.

cis m.l ld ciso.

cisaabad m.dh (-do, m.l) Col. 

cisaaro m.dh Cid dembi fashay ciqaabta la mariyo. ld casaaro.

cisal m.l 1. (-llo, m.dh) Xubnaha taranta labka ee dibiga, wanka, orgiga iwm. 2. Caws yaryar oo dhaqso u soo baxa marka roob ku da'o. 

cisbitaal m.l ld isbitaal.

cisee f.g2 (-seeyay, -seysay) Cid sharfid. 

ciseyn m.f.dh eeg cisee. 

cishe m.l 1. Habeenka intiisa hore; fiid. 2. (dii.) Shanta salaadood ee Islaanka faralka ku ah midda habeenki la tukado. 

cishiinee f.g2 (-neeyay, -neysay) ld ceshiimee.

cishiineyn m.f.dh ld ceshiimeyn.

cishiineysasho m.dh ld ceshiimeysasho.

cishiineyso f.mg3 (-stay, -satay) ld ceshiimayso.

cishiino m.dh ld ceshiimo.

cishqi m.l ld caashaq¹.

cisii f.g/mg2 (-iiyay, -iisay) C./ka c.: naflayda qaarkood ci' ka dhawaajin. 

cisiin m.f.dh eeg cisii. 

cismaandooy m.l Geed abaareed aan qodax lahayn, leh caleemo dhuudhuuban, laamo tootoosan oo kala baxbaxsan iyo miro hurdi ah oo la cuno dhexdana laf adag ku leh. 

ciso m.dh 1. Xurmo. 2. Dhiigga haweenka bishiiba mar ku dhaca; caado. ld cis.

ciso-la'aan m.dh (daaw.) La'aanta ama joogsashada caadada (dhiigga) ay dumarku bishii mar helaan. Caado ma laha gabdhaha aan baaluqin, dumarka uurka leh ama caano laga nuugayo iyo kuwa dhalmo dayska ah. 

cisyaan m.l 1. Amar dowladeed iyo wax la mid ah si bareer ah loo diido; fallaagannimo. 2. Caasinnimo. 

citin m.dh Hambo. 

citiqaad¹ m.l ld citiqaadid.

citiqaad² f.g/mg1 (-day, -dday) 1. (f.g) Diin, mabda' iwm aaminid. 2. (f.mg) U c.: cid meel iwm u qasdiyid. 

citiqaadid m.f.dh eeg citiqaad². ld citiqaad¹.

citiqaadsan f.mg4 (-naa, -nayd) Qof diin, mabda' iwm aaminsan. ld ictiqaadsan.

citiqaadsanaan m.f.dh eeg citiqaadsan. ld citiqaadsanaansho, ictiqaadsanaan, icti-qaadsanaans

citiqaadsanaansho m.l/dh ld citiqaadsa-naan.

ciyaal m.l.u Carruur yaryar. 

ciyaalnimo m.dh Ciyaal ahaansho. 

ciyaar¹ m.dh ld cayaar¹.

ciyaar² f.mg1 (-ray, -rtay) ld cayaar².

ciyaari¹ m.l.u ld cayaari¹.

ciyaari² f.g2 (-iyay, -isay) ld cayaari².

ciyaarid m.dh ld cayaarid.

ciyaarin m.dh ld cayaarin.

ciyaarsii f.g2 (-iiyay, -iisay) ld cayaarsii.

ciyaarsiin m.dh ld cayaarsiin.

ciyaarsiis m.l ld cayaarsiin.

ciyaartoy¹ m.l ld cayaartoy¹.

ciyaartoy² m.dh ld cayaartoy².

ciyaaryahan m.l ld cayaaryahan.

ciyaaryaxaas m.dh ld cayaaryaxaas.

ciyi m.l 1. Waqti jiilaal ah, reero shiraystay, hilibka ay siiyaan cid aan wax qalin. 2. Xarar lagu dhigo rarada ama weel. 

ciyibidix m.dh Ciyi loo leexshay bidix oo lagu daray masaydii bidixda ka jirtay masayda ciyiga laga qabtay, marka raarka la sameynayo. 

ciyid m.f.dh eeg ci'². 

ciyimidig m.dh Ciyi midig loo leexiyey si loogu daro masayda midigta ka jirta masaydii ciyiga laga qabtay, marka raarka la samaynayo. 

ciyoon fk. ld ciyow².

ciyow¹ m.l (-wyo, m.dh) Shimbir gelinka hore ee habeenkii cida. 

ciyow² fk. Si dhaqso ah, si degdeg ah. ld ciyoon.

cobol m.dh Geed abaareed, caleen ballaaran oo aan qodax lahayn. 

cod¹ m.l (-dad, m.l) 1. Dhawaaq afka ka soo baxa marka la hadlayo, ama la heesayo, ama la qaylinayo iwm. 2. Diidmo ama oggolaansho laga dhiibto doorasho. 

cod² m.l (-dad, m.l) (nax.) Maayad hawo, neefsi aan ahayn oo soo dhex jibaaxda seedcodeedyada kana soo baxda moqorrada hadalka midkood. 

codasho m.f.dh eeg codo. 

codayn m.f.dh eeg codee. 

codbaahiye m.l Qalab elegtaroonig ah oo codka dheereeya. 

codbixi f.mg2 (-iyay, -isay) Wax la dooranaayo cod ka dhiibasho. 

codbixin m.dh eeg codbixi. ld codbixis.

codbixis m.l Dhiibashada cod laga dhiibto wax la dooranayo. ld codbixin.

codcod m.l Subag sixin ah oo fariistay. 

codee f.mg2 (-deeyay, -daysay) 1. U c.: cid la dooranayo cod siin. 2. Ku c.: eray kor u akhriyid si loo maqlo. 3. Wax heesid; wax halaburid. 

codeyn m.dh (c.af) Laan ka mid ah cilmiga afka oo la xiriira dhawaaqyada ereyada. 

codkac m.l (c.af) Cod dheer oo ku dul dhaca hal shaqal oo ka mid ah ereyga; codkacu rugo kala duwan ayuu ereyada uga dhacaa, taasna waxay keentaa in lagu kala saaro ereyo micnahooda, siiba kuwa qoraalkoodu isku midka yahay, sida “ìnan” (oo wiil ah) iyo “inàn” (oo gabar ah). 

codkar m.l (-rro, m.dh) C. ah: qof hadalkiisu fasiix yahay oo figraddiisa si fiican u jeedin kara. 

codkarnimo m.dh Codkar ahaansho. 

codlaawe m.l (c.af) Xaraf marka lagu dhawaaqayo aan afka dabayli ka soo baxayn. 

codle m.l (c.af) Xaraf marka lagu dhawaaqayo dabayl xoog lihi afka ka soo baxdo. 

codo f.g3 (-otay, -odatay) Wax si xushmad iyo qaddarin leh u weyddiisasho. 

codsad m.l ld codsasho.

codsasho m.f.dh eeg codso. ld codsad, codsi.

codsi m.l Si xushmad iyo qaddarin leh oo cid wax loo weyddiisto. ld codsasho.

codso f.g3 (-saday, -satay) Wax si xushmad iyo qaddarin leh u weyddiisasho. 

cokad m.dh ld cukad.

cokadayn m.dh ld cukadayn.

cokadee f.g2 (-deeyay, -deysay) ld cukadee.

cokan f.mg4 (-naa, -nayd) ld cukan.

cokanaan m.dh ld cukanaan.

cokanaansho m.l/dh ld cukanaan.

col m.l (-lal m.l) 1. (u) Koox dad ah oo hubeysan. 2. Laba qof ama ka badan oo isu haya dareen nacayb iyo isdiidmo ku jiro. 3. (u) Koox dad ah oo shaqo ka dhexeysa. 

colaad m.dh Dareen nacayb iyo isdiidmo ku jira oo laba qof ama ka badan isu hayaan. 

colaadi f.g2 (-iyay, -isay) Cid cadaad u hayn. 

colaadin m.f.dh eeg colaadi. ld colaadis.

colaadis m.l ld colaadin.

coldhob m.dh ld collob

colguri m.l 1. Naag la qabo oo dhibaato badan. 2. Xuguf iyo isnaceyb ka dhexeeya dad ehel ah oo meel ku wada nool; dagaal sokeeye. 

colleysad m.l ld colleysasho.

colleysasho m.f.dh eeg colleyso. ld colleysad, colleysi.

colleysi m.l ld colleysasho.

colleyso f.g3 (-stay, -satay) Cid la colloobid. 

collob m.dh 1. Hilib si yaryar oo oodkaca ka waaweyn loo jaro oo subag lagu shiilay ku jira. 2. Oodkac. ld coldhob, locob.

colloobid m.f.dh eeg collow². ld collow¹.

collow¹ m.l ld colloobid.

collow² f.mg1 (-oobay, -owday; -oobi) La c.: cid colaad u qaadid. 

colwade m.l (-dayaal, m.l/dh) 1. Qof garwadeen u ah col. 2. Qof colaad iyo xasilooni la'aanta jecel; fidnawale. 

conqor m.l/dh (-ro, m.l) Biyaqabad yar, aan hoos u dheerayn oo dhadhaab dusheeda ku yaal. 

conqorree f.g2 (-reeyay, -reysay) Xubin sac dhali waayay sancayn. 

conqorreyn m.f.dh eeg conqorree. 

conqorreysan f.mg4 (-snaa, -snayd) Wax la conqorreeyey ahaansho. 

conqorreysnaan m.f.dh eeg conqorreysan. ld conqorreysnaansho.

conqorreysnaansho m.l/dh ld conqorreysnaan.

coobbakari f.mg2 (-iyay, -isay) Awr iwm coobbada aad buurid. 

coobbakarin m.f.dh eeg coobbakari.

coobbayn m.f.dh eeg coobbee. 

coobbe m.l (-bayaal, m.l/dh) Cunaha awrka ee buufsima marka gulguloonayo. 

coobbee f.mg2 (-beeyay, -baysay) Cune buurid (awr). 

coobil m.l C. ah: orgi si dhaqsa ah aan u dareemin astamaha orgoodka rida. 

coobilnimo m.dh Coobil ahaansho. 

coobir m.l (-rro, m.dh) Nin fil weyn oo xoog leh. 

cood m.l 1. Maal; hanti. 2. Xoolaha la dhaqdo. ld cuud¹ (4).

cooddi m.dh Hilib baruur leh. 

coodin m.l Geed nagaar dhulka ku faalala oo leh laamo dhudhuuban, caleemo yaryar iyo buruq biyo badan oo la cuno. 

coof m.l Timo aad u baxay oo aan laga shaqayn. 

coofaar m.l (-rro m.dh) Lab libaax ama daanyeer, duq ah oo leh bulbul badan. 

coofley m.dh 1. Nooc shimbir biyoodka ka mid ah, midab cad oo koox u socota. 2. Cantallay; xuur. 3. Feerta geela meesheeda ugu dambeysa ee leh hilib jilicsan iyo baruur. 4. Inan yar oo aan weli timihii loo dabin. 

coolli m.l/dh Daruur cufan oo ay biyo ka buuxaan. 

coomaadde m.l ld coomaadi.

coomaadi m.l (-iyo m.dh) Nooc haadka hilibka cuna ka mid ah, xoog badan leh, gorgorkana ka yar. ld coomaadde.

coomoobid m.f.dh eeg coomow. 

coomow f.mg1 (-oobay, -oowday; -oobi)Gabar, wax da' weyn oo la guursan waayey noqosho. 

coon¹ m.l (-nan, m.l) 1. Nin gaaban oo aan da'diisu ka muuqan. 2. Dab, webi, bad iwm agtooda. Tus. “Dabka c.kiisa”: dabka agtiisa. 

coon² m.dh (-oomo, m.l) 1. Haweeney gaaban oo aan da'deeda ka muuqan. 2. Gabar da' weyn oo aan la guursan; guumeys. 

cooraaf m.l Qof aad u dabeecad xun. 

cooraafnimo m.dh Cooraaf ahaansho. 

coorcoor¹ m.l Jactad ku dhaca jirka nafleyda oo uu keeno qabow ama jirro. 

coorcoor² f.mg1 (-ray, -rtay) Jir nafley, jactad ku dhicid qabow ama jirro darteed. 

coorcoorid m.f.dh eeg coorcoor². 

coorcoorsan f.mg4 (-naa, -nayd) Wax coorcoor yeeshay ahaansho (jir nafley). 

coorcoorsanaan m.f.dh eeg coorcoorsan. ld coorcoorsanaansho.

coorcoorsanaansho m.l/dh ld coorcoorsanaan.

coosh m.l 1. ld cooshad. 2. Cafish. 

cooshad m.dh (-do, m.l) Guri ka sameysan qoryo iyo caws oo si ku meel gaar ah loogu noolaado ama wax loogu gato. 

corad m.l (-dyo, m.dh) ld curad.

cordaalo m.l ld curdaalo.

cosob m.l 1. Doog badan oo markaas soo baxay. 2. Meel an naqeeda weli la daaqin. 

cub¹ m.l 1. ld cuf. (-bab, m.l) Shay yar oo meel daloosha lagu gufeeyo; cuf. 2. “C. iyo cir”: ereyo kolka la cubtamayo la yiraahdo. ld cug¹.

cub² f.g1 (-bay, -btay) Dalool yar gufeyn. ld cug².

cuban¹ f.mg1 (-bmay, -bantay; -bmi) 1. Dalool wax la cubay ahaansho. 2. Wax neeftu ku xirantay noqosho (san). ld cugan¹. 

cuban² f.mg4 (-naa, -nayd) 1. Wax la cubay ahaansho. 2. Qof ciyaar loo xulay ahaansho. ld cugan². 

cubasho m.f.dh eeg cubo. ld cugasho.

cubbaan m.l.kh C. ah: qof hanti badan leh. 

cubbaannimo m.dh Cubbaan ahaansho. 

cubcub¹ m.l 1. Maqaar dhal xoolaad, dhisan caws ka buuxo, leh qaabkii ilmaha dhintay oo neefkii dhalay lagu godliyo; joojooge. 2. Wax muuq dad leh oo beeraha la dhex dhigo si ay shimbiraha, dugaagga iwm uga cararaan. 3. Derin cusub oo aan weli la kala jeexin. 4. ld cubcubid. ld cucub¹.

cubcub² f.g1 (-bay, -btay) Maqaar xoolaad, dhisan caws ka buuxin. ld cucub².

cubcuban f.mg4 (-bnaa, -bnayd) Maqaar dhal xoolaad, wax la cucubay ahaansho. ld cucuban.

cubcubid m.f.dh eeg cubcub². ld cubcub¹ (4), cucubid.

cubcubnaan m.f.dh eeg cubcuban. ld cubcubnaansho,cucubnaan,cucubnaansho. 

cubcubnaansho m.l/dh ld cubcubnaan.

cubid m.f.dh eeg cub². 

cubmid m.f.dh eeg cuban¹. ld cugmid.

cubnaan m.f.dh eeg cuban². ld cubnaansho, cugnaan, cugnaansho.

cubnaansho m.l/dh ld cubnaan.

cubo f.g3 (-btay, -batay) Ciyaar qofka ugu habboon xulasho. ld cugo.

cubtamid m.f.dh eeg cubtan². ld cubtan¹ (2), cugtamid.

cubtan¹ m.l 1. Doorasho ay laba qof ku kala xushaan dad kula jaal noqonaya ciyaar lagu tartamayo, iyaadoo midba markiisa qof magacaabanaya. 2. ld cubtamid. ld cugtan¹.

cubtan² f.mg1 (-amay, -antay; -ami) Laba qof, iyadoo midba markiisa qof magacaabanaya, dad kula jaal noqonaya ciyaar lagu tartamayo xulasho. ld cugtan². 

cucub¹ m.l ld cubcub¹.

cucub² f.g1 (-bay, -btay) ld cubcub².

cucuban f.mg4 (-bnaa, -bnayd) ld cubcuban.

cucubid m.dh ld cubcubid.

cucubnaan m.dh ld cubcubnaan.

cucubnaansho m.l/dh ld cubcubnaan.

cudad m.l Hoore dabaysha raaca. 

cudbi m.l Bul jilicsan, cad, loo isticmaalo siyaabo badan, dharkana laga samaysto oo uu dhalo geed ka baxa kulaylaha; suuf. 

cuddaar m.l Meerayaasha waaweyn mid ka mid ah; dusaa. 

cuddabbax¹ m.l.kh ld ciddabbax¹.

cuddabbax² f.mg1 (-xay, -xday; -bixi) ld ciddabbax².

cuddabbixi f.g2 (-iyay, -isay) Haweeney la furay inta ay cuddada dhammeysanayso masruufid. 

cuddabbixid m.dh ld ciddabbixid.

cuddabbixin m.f.dh eeg cuddabixi. ld cuddabbixis.

cuddabbixis m.l Masruufka la siiyo haweeney la furay inta ay cuddada dhammeysaneyso. ld cuddabixin.

cuddabixis m.l.u ld cuddabbixis.

cuddad m.dh (-do, m.l) 1. (u) Qalabka birtumuhu adeegasado oo dhan. 2. Birdhuuban, culus oo qalbka la tumayo hoostiiisa la dhigo; dubbad. 3. (u) Xirmo dhar ah. 

cuddi f.g2 (-iyay, -isay) Gilgilid (samayo, waran); ka gariirsiin. ld cuti².

cuddin m.f.dh eeg cuddi. ld cuddis, cutin.

cuddis m.l ld cuddin.

cuddo m.dh ld ciddo.

cuddoon f.mg4 (-naa, -nayd) Wax qaabkiisu isu dheellitiranyahay ahaansho. 

cuddoonaan m.f.dh eeg cuddoon. ld cuddoonaansho.

cuddoonaansho m.l/dh ld cuddoonaan.

cudud¹ m.dh (-do, m.l) 1. Xubinta u dhexeysa garabka iyo xusulka. 2. Xoog; awood. 

cudud² f.g1 (-day, -dday) Wax xoog ku muquunin. 

cududid m.f.dh eeg cudud². 

cudur m.l (-rro, m.dh) Caafimad-darro jirka noolaha ama qayb ka mid ah ku dhacda, oo uu keeno jeermi iwm. 

cudur-aqoonsi m.l (daaw.) Aqoonsiga cudur oo uu takhtarku ku gaaro: wareysiga bukaanka, astaamaha cudurka iyo baaritaan sheybaar iyo raajo iwm. 

cudurdaar¹ m.l (-rro, m.dh) Sababta uu qof ka sheego waxa arrin ku kalliftay. 

cudurdaar² f.mg1 (-ray, -rtay) U c.: sababta arrin kalliftay sheegid. 

cudurdaarasho m.f.dh eeg cudurdaaro. 

cudurdaarid m.f.dh eeg cudurdaar². 

cudurdaaro f.mg3 (-rtay, -ratay) Cudurdaar sheegasho. 

cudur-goboleed m.l (-dyo, m.dh) (daaw.) Cudur sida badan ama sida joogto ah looga helo waddan ama gobol gaar ah. 

cudur-raagay m.l (-rro ..., m.dh) (daaw.) Sifo cudur muddo dheer socda; sida badan cudurkaas si kadis ah uma bilowdo. Ereygu waxba kama sheegayo khatarta cudurka. 

cudurrada-galmada (C.G.) m.dh (daaw.) (C.G.) Cudur kasta oo la isugu gudbiyo galmada ama isutagga ragga iyo dumarka. C. g.du waxay ka koobanyihiin: eydiska, xabbadda (waraabow), jabtada, herbiska cawrada. 

cudurro-faafa m.dh (daaw.) Cudurrada la is qaadsiiyo waxaana cudurrada la isugu gudbin kara: ayadoo la taabto qof buka jirkiis, ayadoo la qaado qalab leh jeermigii cudurka ama ayadoo la neefsado dhibicyo calyo ah oo qufaca ka yimaado iyo neef jeermi sidda. 

cudurside m.l (daaw.) Noole ka qaybqaata koritaanka jeermiga qaarkisa cudurrada keena. 

cuf m.l (-faf, m.l) 1. Inta walaxdu ka koobantahay maaddadeeda. 2. ld cub 1 (1).

cufayn m.dh ld gufeyn.

cufays m.l ld gufeyn. 

cufaysan¹ f.mg1 (-samay, -santay; -smi) ld gufeysan¹.

cufaysan² f.mg4 (-snaa, -snayd) ld gufeysan². cufaysmid m.dh ld gufeysmid.

cufaysnaan m.dh ld gufeysnaan.

cufaysnaansho m.l/dh ld gufeysnaan. 

cufee f.g2 (-feeyay, -feysay) ld gufee.

cuf-hawo m.dh (-faf-hawo, m.l) (c.cimi.) Hawo isku dabeecad ah oo ku gadaaman dhul door ah lana xadaysan mid kale oo ka duwan. 

cuf-isjiidad¹ m.dh Isa soo jiidashada ka dhexeysa laba walax kasta oo jira. 

cuf-isjiidad² m.dh (fiis.) Ifafaalaha la xiriira xoogga soo jiidashada dhulku uu ku hayo walax kasta oo cuf leh, taalana oogada dhulka. 

cufnaan m.dh Layiignimo; cumur. 

cufnaan-u-eegan m.l (fiis.) Summad: d. Cufnaanta walax oo loo qaybshay cufnaanta biyaha. Cufnaan u-eegan (d) = cufnaanta walaxda (P)/cufnaanta biyaha (P).Mar haddii cufnaanta biyuhu ay le'egtahay 1000 kg/m3, cufnaanta u-eegan ee walaxi waxa le'egtahay 1/1,000 (hal kumaadka) cufnaanta walaxda. 

cufnaan-hoorbeeg m.l (-go, m.l) (fiis.) Qalab lagu cabbiro cufnaanta ama cufnaanta u eegan ee hoorka. 

cufnaanta tirada dadka m.l (juqr.) Xaddiga tirada dadka ee ku nool gobol, tusaale ahaan: Awstiraaliya waxay leedahay xaddi tiro yar oo dad ah. 

cug¹ m.dh ld cub¹.

cug² f.g1 (-gay, -gtay) ld cub²; ld cul.

cugaal m.dh Qoryo geedo gaar ah laga soo guray oo weelasha qaarkood lagu culo. 

cugan¹ f.mg1 (-gmay, -gantay; -gmi) ld cuban¹.

cugan² f.mg4 (-gnaa, -gnayd) ld cuban²; culan.

cugasho m.dh ld cubasho

cugay m.l ld culay.

cugid m.dh ld Cubid; culid.

cugmid m.dh ld cubmid.

cugnaan m.dh ld Cubnaan; culnaan.

cugnaansho m.l/dh 1. ld cubnaan. 2. ld culnaan.

cugo f.g3 (-gtay, -gatay) ld cubo.

cugtamid m.dh ld cubtamid.

cugtan¹ m.l ld cubtan¹.

cugtan² f.mg1 (-amay, -antay; -ami) ld cubtan².

cuguf m.dh (-gfo, m.l) ld cagaf. 

cukad m.dh (-do, m.l) Harag ari oo qaab sibraar loo habeeyey, oo laga ganacsado. ld cokad.

cukadayn m.f.dh eeg cukadee. ld cokadayn.

cukadee f.g2 (-deeyay, -daysay) Harag ari cukad ka dhigid. ld cokadee.

cukan f.mg4 (-naa, -nayd) Xoolo biyo ka dhergay ahaansho. ld cokan.

cukanaan m.f.dh eeg cukan. ld cokanaan, cokanaansho, cukanaansho.

cukanaansho m.l/dh ld cukanaan.

cukane m.l Geed yar oo adaahida u eg oo leh buruq dibadyaal ah iyo laamo dhuudhuuban. 

cukur m.l (-rro, m.dh) Dhudhunka iyo calaacashu meesha ay iska galaan; jalaqley. 

cul f.g1 (-ulay, -ushay) Weel caanood ama biyood qori dab ah gudihiisa oo dhan xoqid, si loo nadiifiyo. ld cug². 

culaab m.dh Culayska shey leeyahay; miisaan. 

culaabee f.g2 (-beeyay, -beysay) ld culaabi.

culaabeyn m.dh ld culaabin.

culaabi f.g2 (-iyay, -isay) Wax culaysin. ld culaabee.

culaabin m.f.dh eeg culaabi. ld culaabeyn.

culaacul m.dh (-lo, m.l) 1. Nafley yar oo biyaha balliyada ku dhex nool oo dixiriga la bah ah, oogo jilicsan iyo xubno leh, oo nuugta dhiigga nafleyda kale ee biyaha kula nool iyo dadkaba. 2. Gacanta meesha ay iska galaan calaacasha iyo dhudhunka. 

culan f.mg4 (-lnaa, -lnayd) Wax la culay ahaansho. ld cugan².

culay m.l Qoryo geedo gaar ah laga jaray oo iyaga oo dab leh weelasha caanaha iyo biyaha lagu nadiifiyo. ld cugay.

culays¹ m.l Xoog walaxda u jiidaya. ld cuslaan.

culays² m.l (-syo, m.dh) (fiis.) Xoogga uu dhulka ku soo jiidanayo walax ayaa ah culeyska walaxdaas. Culeyska walax waxa lagu helaa mg. taasoo culeysku ku xiran yahay hadba inta uu u jiro xuddunta dhulka. Waxa astaan u ah (w), halbeeguna waa niyuutan (N). 

culaysi f.g2 (-iyay, -isay) Wax culays saarid; cuslayn. 

culaysin m.f.dh eeg culaysi. 

culays-isudhigan m.l (kiim.) Cufka curiyaha ama iskudhiska ku darsami kara ama barabixin kara hal garaam oo haydarojiin ah (ama siddeed garaam oo ogsijiin ama 35.5 garaam oo koloriin) marka falgal kimikaad dhacayo. Culays-isudhiganku wuxu u taaganyahay “awoodda ku-darsamidda” ee walaxda. 

culid m.f.dh eeg cul. ld cugid.

culimmo m.dh.w Dad diinta Islaanka wax ka yaqaan, eeg caalin.

culnaan m.f.dh eeg culan. ld cugnaan, cugnaansho, culnaansho.

culnaansho m.l/dh ld culnaan.

cululubad m.l ld cululubasho.

cululubasho m.f.dh eeg cululubo. ld cululubad.

cululubo f.mg3 (-btay, -batay) Go'aan hore loo gaaray, arrin la xusuustay darteed u beddelid. 

cululuq m.dh.sh.r Shanqarta ka yreerta caloosha dhaqdhaqaaqaysa ama la dacarfaalayo. 

culummo m.dh.w eeg caalin. 

culus f.mg4 (-uslaa, -uslayd) 1. Wax miisaan weyn leh ahaansho. 2. Arrin muhiim ah ahaansho. 3. Arrin xalkeedu adagyahay ahaansho. 

culuun m.dh 1. ld cilmi. 2. w. cilmi. 

cumaacun m.dh (-umo, m.l) 1. Calaacasha iyo dhudhunka meesha ay iska galaan oo jalaqleyda ah. 2. Cagta iyo kubka meesha ay iska galaan; anqaw. 3. Lafaha yaryar ee faraha iyo lugaha middood. 

cumaamad m.dh ld cimmaamad.

cumeyri m.l ld cumuri.

cumir m.dh ld cumur.

cumraysad m.l ld cumraysasho.

cumraysasho m.f.dh eeg cumrayso. ld cimraysad, cimraysasho, cimraysi, cumraysad, cumra

cumraysi m.l ld cumraysasho.

cumrayso f.mg3 (-stay, -satay) Cimro gudasho. ld cimrayso.

cumri m.l ld cimri.

cumro m.dh (dii.) Siyaaro sunna ah oo Kacbada lagu tago oo leh sida xajka xarmasho, dawaaf iyo socod. ld cimro.

cumuqcumuq m.dh (-qyo, m.dh) Hadal diidmo aan caddayni ku jirto. 

cumuqcumuqlee f.mg2 (-leeyay, -leysay)Hadal diidmo aan caddayni ku jirto dhihid. ld cumuqcumuqleh.

cumuqcumuqleh f.mg4 (-lahaa, -lahayd) ld cumuqcumuqlee.

cumuqcumuqleyn m.f.dh eeg cumuq cumuqlee. 

cumur m.dh C. ah: dhir aad isugu dhow oo aan la dhex mari karin; jiq. ld cumir.

cumuri m.l (-iyo, m.dh) Maro dhuuban oo bul iyo xiddaayad leh oo haweenku dhexda ku xirtaan. ld cumeyri.

cun f.g1 (-nay, -ntay) 1. Cunto quudasho. 2. Qaniinyo wax ku yeelid. 3. Cayayaan, nafley dhiig ka jaqid. 4. Cid il wax ku yeelid. 5. Ciyaar turub haad, haad kale oo ka adag ku qaadasho. 

cunaa m.l C. ah: qof aad u cir weyn. 

cunaabi m.l (-iyo, m.l) Kuul laga sameeyey xabagta maydiga oo la warshadeeyey oo dumarku qoorta ku xirtaan. 

cunabbarar m.l Jirro ku dhacda dhuunta oo bararisa. 

cunaggubyo m.dh Xanfafka ka dhasha waxyaalo kulul oo la liqay. 

cunaggubyoo f.mg3 (-ooday, -ootay) Cunaggubyo dareemid. 

cunaggubyood m.f.l eeg cunaggubyoo. 

cunan f.mg4 (-unnaa, -unnayd) Wax la cunay ahaansho. 

cunaqabad m.l ld cunaqabatayn.

cunaqabasho m.dh ld cunaqabatayn.

cunaqabatayn m.f.dh eeg cunaqabatee. ld cunaqabad, cunaqabasho.

cunaqabatee f.mg2 (-teeyay, taysay) Ka c.: cid waxay u baahanayd u diidid (siiba xag dhaqaale). ld cunaqabo (2).

cunaqabato m.dh Diidmada loo diido cid waxay u baahnayd (sida dhaqaalaha). 

cunaqabo f.mg3 (-btay, -batay) 1. Nafley cunaha ka qabasho; ceejin. 2. ld cunaqabatee.

cuncun¹ m.l Xajiin oogada nafleyda ku dhacda oo keenta xoqod badan. 

cuncun² m.l (daaw.) Xaalad cudur oo ka timaadda falgal jirku kaga hortagayo dhibaato dibedda uga timid, waxay xaaladdaasu noqon kartaa: mid muddo gaaban ama mid muddo dheer. Holaca muddada gaaban waa falgal difaac oo degdeg ah oo ay soohyadu kaga hartagaan dhibaato ka timaadda: jermi nool, walax kiimikaad ama fiisikaad. Astamaha: xanuun, kul, cassaan, barar iyo hawl gab. Xididdada dhiiga ee goobta waxaasi ka dhacayaan way dabcayaan oo ballaaranayaan sidaas darteed socodka dhiigga waa ku badanyahay goobtaas. Unugyada cadcad waxay galaan soohyada waxayna bilaawaan in heeraaryeeyaan baktiiriyada iyo waxyaabaha dibedda ka yimid soohyada waxay cunaan wixii dhintay oo way nadiifinayaan marar waxa sameysma malax waxaana bilowda buskood. 

cuncun³ f.g1 (-nay, ntay) Xajiin xoqod u baahan dareemid. 

cuncunid m.f.dh eeg cuncun³. 

cundugul m.l Beergooye. 

cune m.l (-nayaal, m.dh) 1. Dhuunta cunnadu marto oo isku xirta afka iyo caloosha xaggeeda sare. 2. Wax cuna; cunaa. 

cunid m.f.dh eeg cun. cunitaan m.l Sida gasiinka loo cuno. 

cunnaan m.f.dh eeg cunan. ld cunnaansho.

cunnaansho m.l/dh ld cunnaan.

cunnaddiid m.l 1. Qof aan cuntada ka cuni karin inta caadiga ah. 2. C. ah: ilmo yar oo aan cuntada si caadi ah u qaadan. ld cunnaddiidis, cuntaddiid.

cunnaddiidis m.dh ld cunnaddiid.

cunnammareen m.l Dhuun dheer, isku xirta afka iyo caloosha oo gasiinku sii maro markuu caloosha u socdo. 

cunniin m.l God, dab iwm ciid ku aasid. 

cunnimo m.dh God, dab iwm duugmid. 

cunno m.dh Waxa nafaqada leh ee nafleydu marka ay calaaliso,caloosha geliso oo ku noolaato. ld cunto.

cunsii f.g2 (-iiyay, -iisay) 1. Carruur cunto afka ugu gurid. 2. Cid cunno cunaysa maaweelin. 

cunsiin m.f.dh eeg cunsii. 

cunsur¹ m.l (canaasiir/-rro, m.dh) Meesha wax asalkiisu ka soo unkamay. 

cunsur² m.dh (-rro, m.l) Dhibaato waxyeello weyn geysato. 

cunsurguuri f.mg2 (-iyay, -isay) Cid si dhibaato weyn oo haysa ay uga baxdo u curraafayn ama Eebbe u baryid. 

cunsurguurin m.f.dh eeg cunsurguuri. ld cunsurguuris (2).

cunsurguuris m.l 1. Qof sixirka aad u yaqaan oo dadka wax ku yeela. 2. ld cunsurguurin.

cuntaddiid m.l ld cunnaddiid.

cuntamid m.f.dh eeg cuntan. 

cuntan f.mg1 (-amay, -antay; -ami) 1. U c.: u qalmid; u dhigmid. 2. U c.: ka helid. 

cuntayn m.f.dh eeg cuntee. ld cuntays.

cuntays m.l ld cuntayn.

cuntaysii f.g2 (-iiyay, -iisay) Cid cunto siin. 

cuntaysiin m.f.dh eeg cuntaysii. 

cuntee f.g2 (-teeyay, -taysay) Wax cunid. 

cunto m.dh ld cunno.

cuntodiid m.l.kh C. ah: ilmo yar oo aan cuntada si caadi ah u qaadan. 

cunto-sumow m.l (daaw.) Xaalad cudur oo saameysa qaybta dheefshiidka gaar ahaan iyo jirka oo dhan, waxaana keena cunitaanka cunno faasid ah oo wadata baktiiriya ama sun baktiiriya, ama sunta lagu laayo xasharaadka miraha iyo khudradda, amase sun kiimikaad: Pb, Hg (merkuuriyada). Astaamo: 1-24 saacadood kaddib markii la cunay cuntadii sumeysnayd waxaa la isku arkayaa: matag, shuban, calool xanuun iyo lallabo. 

cuntub m.l (-byo, m.dh) 1. Koox askar ah wada jira. 2. Wax isku xiran sida miraha cinabka iwm. 

cunug¹ m.l (-gyo, m.dh) Ilma yar oo lab, wiil. 

cunug² m.dh (-gyo, m.dh) Ilmo yar oo dheddig. 

cunwaan m.l (-nno, m.dh) 1. Magaca la siiyo buug, maqaal iwm oo tilmaamaya waxa uu ka hadlayo. 2. Meel cid waraaqaha loogu hagaajin karo. ld cinwaan.

cuq m.dh 1. Muddo kooban oo ay digaagaddu ku fadhido ukumaha si ay u dillaacaan. 2. C. ah: digaag ku jirta muddadii fadhiga ee ay ukunta ku dillaacin lahayd. ld uq.

cuqaal m.dh.w eeg caaqil. 

cuqdad¹ m.l Meel ciriiri ah. 

cuqdad² m.dh (-do, m.l) (c.naf) Cudur nafsaani ah oo qofka ku beera shaki iyo kalsooniddarro uu ka qabo naftiisa iyo dadka kaleba. ld cuqdi, cuqdo.

cuqdadayn m.f.dh eeg cuqdadee. 

cuqdadee f.g2 (-deeyay, -daysay) Cid cuqdad ku beerid. 

cuqdadlow m.l (-wyo, m.dh) Qof cuqdad qaba. 

cuqdi m.l ld cuqdad².

cuqdo m.dh ld cuqdad².

cuqubayn m.f.dh eeg cuqubee. 

cuqubaysan f.mg4 (-snaa, -snayd) Qof cuqubo ku dhacday ahaansho. 

cuqubaysnaan m.f.dh eeg cuqubaysan. ld cuqubaysnaansho.

cuqubaysnaansho m.l/dh ld cuqubaysnaan.

cuqubee f.g2 (-beeyay, -baysay) Cid nabsiyid. 

cuqubo m.dh (-ooyin, m.l) Dhibaato weyn, cid ku dhacda oo kaga timaada nabsi uu galay. 

cuquul m.dh.w eeg caqli. 

cuquulayn m.f.dh eeg cuqulee. 

cuquule m.l Rajo weyn oo wax in la helo laga qabo. 

cuquulee f.g2 (-leeyay, -laysay) Wax in la helo rajo ka qabid. 

cur m.l 1. Carjawda qulaanqulshaha hunguriga cad oo ku taal cunaha ragga oo xagga dibadda u soo taagan; halcun. 2. Qoorta hor ee dhuuban o weelasha qaarkood leeyihiin; sida: dhalada, ubbada iwm. 

curaar m.dh 1. Hanti laga sii hayo cid wax amaahatay; rahan. 2. Cid xoog lagu haysto, si haystayaashu wax gaar ah ugu helaan. 

curad¹ m.l (-ddo, m.dh) Wiilka ugu horeeya ee qof u dhasha. ld corad.

curad² m.dh (-do, m.l) Gabarta ugu hooreysa ee qof u dhalata. 2. Neef xoolo ah oo da' ama ka badan dhalay. ld corad.

curadnimo m.dh Curad ahaansho. 

curadweyn m.l Riyaha intooda curada ah. 

curadxige m.l/dh (-gayaal, m.l/dh) Wiil ama gabar dhalasho ku xiga curadka. ld curadxigeen.

curadxigeen m.l/dh ld curadxige. 

curan¹ m.l Xirmidda sanka neeftu ku xiranto, duray, sanboor iwm awgood. 

curan² f.mg1 (-rmay, -rantay; -rmi) Wax neeftu ku xirantay noqosho (san). 

curan³ f.mg4 (-naa, -nayd) Wax neeftu ku xirantay ahaansho (san). 

curasho m.f.dh eeg curo. curato m.dh (-ooyin, m.l) Xoolo inta wax dhashay. 

curcur¹ m.l (-rro, m.dh) 1. Meesha ay dhudhunka iyo calaacasha iska galaan. 2. Lafta dheer oo gacanta ee u dhexeysa suxulka iyo jalaqleyda. 

curcur² m.l/dh (-ro, m.l/dh) Buur yar; kood; gunbur. 

curcuri f.g2 (-iyay, -isay) Dhudhun wax ku cabbirid. 

curcurin m.f.dh eeg curcuri. ld curcuris.

curcuris m.l ld curcurin.

curcurrey m.dh Shimbir qoolleyda u eg kana yar. 

curdaalo m.l Roobka jiilaalka dhammaadkiisa da'a; garabcas. ld cordaalo.

curdan m.l 1. Naq ama miro markaa soo baxay oo aan weli gahayroobin. 2. Wax dhowaan dhashay oo aan weli adkaan. ld cardun, curdin, curdun.

curdansad m.l ld curdansasho.

curdansasho m.f.dh eeg curdanso. ld curdansad, curdansi.

curdansi m.l ld curdansasho.

curdanso f.mg3 (-saday, -satay) Curdan gurasho. 

curdin m.l ld curdan.

curdun m.l ld curdan.

cureeji m.dh Guntiino xariir ah oo haweenku qaataan. 

curfi m.l (-iyo, m.dh) Xeer aan qornayn ee la isku maamulo; xisti. ld curuf.

curi f.g2 (-iyay, -isay) Wax aan hore u jirin samayn, sida maanso, muusika iyo qoraal allifid. 

curin m.f.dh eeg curi. ld curis (3).

curis m.l (-syo, m.dh) 1. (-syo, m.dh) Maanso ama sheeko la allifay. 2. (-syo, m.dh) Curiye kiimikaad. 3. ld curin.

curiye¹ m.l (-yayaal m.l/dh) (riw.) Qofka wax curiya. 

curiye² m.l (-yayaal, m.l/dh) (kiim.) Walaxda aan loo sii kala bixin karin walxo ka sii fudud asal haan. Atammada curiyuhu waxay dhammaantood leeyihiin tiro borotoon oo isku mid ah iyo weliba tiro isku mid ah oo elektaroon, taas oo jaangoysa firfircoonaanta kimikaad. Curiyayaasha, dabiici ahaan, laga helo dhulku waa ilaa 92. 

curiye³ m.l (-yayaal, m.l/dh) (nax.) Erey guud oo tilmaama xubin ka mid ah xubnaha uu shay ka koobanyahay, sida erey oo ah xubin ka mid ah weerta ama dibkabe oo ah xubin ka tirsan ereyga. 

curmid m.f.dh eeg curan¹. 

curnaan m.f.dh eeg curan. ld curnaansho.

curnaansho m.l/dh ld curnaan.

curo f.mg3 (-rtay, -ratay) 1. Dad ama xoolo ilmihii ugu horreeyey dhalid. 2. Cir, di'id billaabid. 

curqid m.f.dh eeg curuq². ld curuq¹ (3).

curraaf¹ m.l (-fyo, m.dh) 1. Xiddigaha ka faalliga; xiddigiye. 2. Qof faalka yaqaan. ld curraf, curraafiye.

curraaf² m.dh (-fo, m.l) Neef ido ah dheddig oo laf yar. 

curraaf³ f.g1 (-fay, -ftay) Cid sixrid. 

curraafee f.mg2 (-feeyay, -feysay) Xiddiga ka faalin. ld curraafi, currafee, currafi.

curraafeyn m.f.dh curraafee. ld currafeyn, curraafin, curraafis, currafin, currafi

curraafi f.mg2 (-iyay, -isay) ld curraafee.

curraafid m.f.dh eeg curraaf³. 

curraafin m.dh ld curraafeyn.

curraafis m.dh ld curraafeyn.

curraafiye m.l/dh (-yayaal, m.dh) ld curraaf¹.

curraf m.l (-fiin/-fyo, m.dh) ld curraaf¹.

currafee f.mg2 (-feeyay, -feysay) ld curraafee.

currafeyn m.dh ld curraafeyn.

currafi f.mg2 (-iyay, -isay) ld currafee.

currafin m.dh ld curraafeyn.

currafis m.dh ld curraafeyn.

curre m.l (-rayaal, m.l/dh) Bisad ama mukulaal lab. ld curri.

curri m.l ld curre.

curub m.dh (-byo, m.dh) Doog aad u jilicsan. 

curuf m.l (-fyo, m.dh) 1. Dhib; shiddo. 2. ld curfi.

curun m.l Xirmo xaskul, caws, mayrax iwm. ah. 

curuq¹ m.l (-qyo, m.dh) 1. Laab ama guntin yar oo gala wax la tolayo. 2. Xanuun yar oo laga dareemo murqaha iyo seedaha kolka fadhi lagu raago. 3. ld curqid.

curuq² f.mg1 (-rqay, -ruqday; -rqi) 1. Shay la tolay ama la falkiyey guntiin yeelasho. 2. Kaddib markii fadhi lagu raago xanuun yar murqaha ka dareemid. Tus. “Lug baa i curuqday”. 

curuuq m.dh.u Xididdada yaryar ee dhiigga qaada. 

curyaami f.g2 (-iyay, -isay) 1. Curyaan ka dhigid. 2. Hawl, arrin iwm xannibid. 

curyaamid m.f.dh eeg curyaan².

curyaamin m.f.dh eeg curyaami. ld curyaamis.

curyaamis m.l ld curyaamin.

curyaan¹ m.l (-nno, m.dh) 1. Qof labada lugood beelay. 2. Hawl socon waayday. 

curyaan² f.mg1 (-aamay, -aantay; -aami) Qof labada lugood beelid. 

curyaanad m.dh (-do, m.l) Qof haween ah oo labada lugood la'.

curyaannimo m.dh Curyaan ahaansho. 

curyaansan f.mg4 (-naa, -nayd) 1. Qof xanniban oo wax u suurtaggeli waayeen ahaansho. 2. Hawl, wax xannibaadi gashay ahaansho. 

curyaansanaan m.f.dh eeg curyaansan. ld curyaansanaansho.

curyaansanaansho m.l/dh ld curyaansanaan.

cusayb m.l 1. Wax jiritaankiisu markaa ugu horreyso. 2. Waxaan weli la isticmaalin. 3. ld cusbaan.

cusbaan m.f.dh eeg cusub. ld cusayb (3), cusbaansho.

cusbaansho m.l/dh eeg cusbow. ld cusbaan.

cusballab m.dh Nooc cusbada ka mid ah oo dawo ahaan carruurta yaryar dabada looga xoqo. 

cusbataal m.l ld isbitaal.

cusbayn m.f.dh eeg cusbee. 

cusbaysan f.mg4 (-snaa, -snayd) 1. Wax cusbo lagu daray ahaansho (cunto). 2. Wax cusbo la mariyey ahaansho. 

cusbaysnaan m.f.dh eeg cusbaysan. ld cusbaysnaan.

cusbaysnaansho m.l/dh ld cusbaysnaan.

cusbee f.g2 (-beeyay, -baysay) 1. Cunto cusbo ku darid. 2. Harag cusbo marin. 3. Ilmo, dabada cusbo kaga xoqid si loogu daaweeyo. 

cusbo¹ m.dh Wax cad oo leh dhadhan dhanaan oo cuntada lagu dhanaaniya. Dhulka ayaa laga qodaa, biyaha baddana waa ay ku jirtaa; milix. 

cusbo² m.dh (kiim.) Iskudhis ka kooban xidishe asiidh iyo mid beys, ama iskudhiska samaysma marka biri la falgasho asiidh ee haydarojiinta si buuxda ama dhiman loo barabixiyo. 

cusbo-beysaysan m.dh (-ooyin ..., m.l) (kiim.) Iskudhis u dhexeeya caadiga ah iyo haydarogsaydhka ama ogsaydhka. 

cusboon f.mg4 (-naa, -nayd) Wax cusub ah ahaansho. 

cusboonaan m.f.dh eeg cusboon. ld cusboonaansho.

cusboonaansho m.l/dh ld cusboonaan.

cusboonayn m.f.dh eeg cusboonee. ld cusboonaysiin.

cusboonaysii f.g2 (-iiyay, -iisay) ld cusboonee.

cusboonaysiin m.dh ld cusboonayn.

cusboonee f.g2 (-neeyay, -naysay) Wax, wax cusub ka dhigid. ld cusboonaysii.

cusbow f.mg3 (-baaday, -baatay) Wax cusbadu ku badatay noqosho.

cusbur m.l Budo midab hurdi ah leh oo qurxin awgeed haweenku u marsadaan. 

cusburasho m.f.dh eeg cusburo. 

cusburo f.mg3 (-rtay, -ratay) Cusbur marsasho. 

cuskad m.l ld cuskasho.

cuskan f.mg4 (-naa, -nayd) Wax, wax kale ku tiirsan ahaansho. 

cuskanaan m.f.dh eeg cuskan. ld cuskanaansho.

cuskanaansho m.l/dh ld cuskanaan.

cuskasho m.f.dh eeg cusko. ld cuskad.

cuski f.g2 (-iyay, -isay) Wax, wax kale ku tiirin. 

cuskin m.f.dh eeg cuski. 

cusko f.g3 (-kaday, -katay) 1. Ul, derbi, geed iwm tabaryari awgeed miciinsasho. 2. Fikrad ama qodob sharci xigasho. 3. Eebbe miciin ka tuugid. 

cuskug¹ m.l 1. Fadhi gacmaha la laabto oo aan waxba la qaban. 2. ld cuskugid.

cuskug² f.mg1 (-gay, -gtay) Meel, hawl la'aan fadhiyid. 

cuskugid m.f.dh eeg cuskug². ld cuskug¹ (2). 

cuslaan m.f.dh eeg culus. ld culays, cuslaansho.

cuslaansho m.l/dh eeg cuslow. ld cuslaan.

cuslayn m.f.dh eeg cuslee. 

cuslaysasho m.f.dh eeg cuslayso. 

cuslayso f.g3 (-stay, -satay) Hawl, arrin iwm wax culus oo dhib leh ka dhigasho. 

cuslee f.g2 (-leeyay, -laysay) 1. Wax miisan ku kordhin. 2. Arrin xalkeeda adkayn. 

cuslow f.mg3 (-laaday, -laatay) 1. Wax culus noqosho. 2. Wax dhib leh noqosho. 

cusub f.mg4 (-sbaa, -sbayd; cuscusub) 1. Wax aan weli la isticmaalin ahaansho. 2. Wax jiritaankiisa markaa ugu horreyso ahaansho. 3. Cir, wax roob laga filayo ahaansho. 

cutad m.l Harag ama saan isku jactadsan. 

cuti¹ m.l ld cutush.

cuti² f.g2 (-iyay, -isay) ld cuddi.

cutin m.dh ld cuddin.

cutis m.l ld cuddin.

cutub m.l ld cuntub.

cutush m.l (-shyo, m.dh) Qof tabar dhigay da' awgeed. ld cuti¹, xutush.

cuud¹ m.l 1. Qori caraf udgoon leh oo la shito. 2. Jiriir badar oo aad loo yaryareeyey; xanbab. 3. Nooc ka mid ah cayaaraha dhallinyartu dheesho oo qori yaryar lagu faniijiyo, kaddibna inta ay yoolka u jirto lagu xisaabtamo. 4. ld cood.

cuud² f.mg1 (-day, -dday) Ciyaar cuud dheelid. 

cuudi f.g/mg2 (-iyay, -isay) 1. (f.g) Wax, meel cuud ku udgin. 2. (f.mg) Ka c.: cid rooxnaan, dhir udgoon uga shidid. 

cuudid m.f.dh eeg cuud². 

cuudin m.f.dh eeg cuudi. 

cuul f.mg1 (-uulay, -uushay) Wax hullaab ku qarin (qof). 

cuulan f.mg4 (-naa, -nayd) Qof wax la cuulay ahaansho. 

cuulid m.f.dh eeg cuul. 

cuulnaan m.f.dh eeg cuulan. ld cuulnaansho.

cuulnaansho m.l/dh ld culnaan.

cuun m.l 1. Meel dhir badan oo jiq ah. 2. Dab, webi, bad iwm agtooda. 

cuur¹ m.l 1. Ciyaarta laylada godadkeeda mid ka mid ah oo bocool, dhagxaan iwm ka buuxaan. 2. C. ah: wax badan meel ku wada urursan. 

cuur² f.g1 (-ray, -rtay) Weel aad u buuxin. 

cuurad m.l ld cuurasho.

cuuran¹ f.mg1 (-rmay, -rantay) Wax aad u buuxa noqosho (weel). 

cuuran² f.mg4 (-rnaa, -rnayd) Wax la cuuray ahaansho (weel). 

cuurasho m.f.dh eeg cuuro. ld cuurad.

cuurcuur m.l Socoshada gaar ah haweeney gaboobtay oo butucsan. 

cuurid m.f.dh eeg cuur². 

cuurmid m.f.dh eeg cuuran¹. 

cuurnaan m.f.dh eeg cuuran². ld cuurnaansho.

cuurnaansho m.l/dh ld cuurnaan.

cuuro f.g3 (-rtay, -ratay) Weel aad u buuxsasho. 

cuurxirad m.l God gaar ahaaneed oo ka mid ah godadka lagu dheelo ciyaarta leylada oo qof u xiran. 

cuwaaf m.dh Cunto yar oo khafiif ah oo la cuno inta u dhexeysa waqtiyada rasmiga ah ee wax la cuno. 

cuwaafad m.l ld cuwaafasho.

cuwaafasho m.f.dh eeg cuwaafo. ld cuwaafad.

cuwaafo f.g3 (-ftay, -fatay) Cuwaaf cunid.


