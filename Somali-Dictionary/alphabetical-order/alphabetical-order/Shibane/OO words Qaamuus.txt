oo xi. 1. (nax.) Xiriiriye loo adeegsado in laysku xiro labo weer tabineed oo abyoon. Tus. “Cali waa nin wanaagsan oo deeqsi ah”, “Cali oo Xamar joogay ayaan la kulmay, adoo harsan waayay ma laguu soo harsaday?” 2. (nax.) Xiriiriye isku xira laba fal oo isku mar la qabtay.

ood¹ m.dh 1. Dhir la gooyey oo xero iwm lagu sameeyo. 2. Geed qodax leh.

ood² f.g1 (-day, -dday) 1. Geed la gooyey xero ka samayn. 2. Xero, guri iwm afka ka daboolid.

oodaale m.l Badar uu dhalo geed digir ah oo fufay.

oodafayn m.f.dh eeg oodafee.

oodafee f.g2 (-feeyay, -feysay) 1. Cid aflagaaddo gaarsiin 2. Xero afka ood ka saarid.

oodafo m.dh (-ooyin, m.l) 1. Ood weyn oo xerada xoolaha afka laga saaro. 2. Aflagaaddo.

oodan¹ m.l 1. Qof ka dhashay qolo xoog iyo tiro badan. 2. Bawdka beerta. 3. Meel dhir badan leh oo mariddeedu dhibtahay. 4. ld oodmid.

oodan² m.dh Ciyaarta shaxda oo aan meel laga soo galo lahayn.

oodan³ f.mg1 (-dmay, -dantay; -dmi) 1. Wax xirmay noqosho (albaab, xero iwm). 2. Arrin, hadal iwm wax naan meel haysan noqosho.

oodan4 f.mg4 (-dnaa, -dnayd) 1. Xero wax la ooday ahaansho. 2. Qof aan waxba la dhacsiin karin ahaansho.

oodasho m.f.dh eeg oodo.

oodayn m.f.dh eeg oodee.

ooddin m.dh Xanuun saableyda qabta oo ka dhasha jug, dabayl xoog leh ama muruqo go'.

oodee f.g2 (-deeyay, -daysay) Xero iwm ood saarid.

oodeysasho m.f.dh eeg oodeyso. ld oodeysi.

oodeysi m.l ld oodeysasho.

oodeyso f.g3 (-stay, -satay) Xero, aqal iwm afka ood ka saarasho.

oodgeddi f.g2 (-iyay, -isay) Xero ama guri diqoobay meel u dhow u rarid (xoolo).

oodgeddin m.f.dh eeg oodgeddi. ld oodgeddis.

oodgeddis m.l ld oodgeddin.

oodgeddisasho m.dh ld oodrogasho.

oodgeddiso f.g3 (-istay, -isatay) ld oodrogo.

oodid m.f.dh eeg ood².

oodjiid¹ m.l 1. Dhigidda maroodi dhigo ood weyn jidka raxantu marto si uu ugu xujeeyo arbaha raxanta wada. 2. Xuja adag oo cid la hor dhigo. 3. Calaamad geediga loo sameeyo si uusan u habaabin ood yar dhulka loogu jiido.

oodjiid² f.mg1 (-day, -dday) 1. U o.: si uu u ogaado tabarta arbaha, jidka raxantu ku aroorto ood weyn dhigid (maroodi). 2. U o.: cid geeddi ah si aysan u habaabin calaamad u sameyn. 3. U o.: cid xuja adag hor dhigid. 4. U o.: cid wax dooneysa qadin.

oodjiidid m.f.dh eeg oodjiid².

oodkac¹ m.l Hilib yaryar oo shiilan oo keyd gala; muqmad.

oodkac² f.g1 (-cay, -cday; -kici) Hilib muqmad ka dhigid.

oodkacan f.mg4 (-cnaa, -cnayd) Wax oodkac laga dhigay ahaansho (hilib).

oodkacasho m.f.dh eeg oodkaco.

oodkacnaan m.f.dh eeg oodkacan. ld oodkacnaansho.

oodkacnaansho m.l/dh ld oodkacnaan.

oodkaco f.g3 (-cay, -cday) Hilib oodkac ka dhigasho.

oodkicid m.f.dh eeg oodkac².

oodmid m.f.dh eeg oodan³.

oodnaan m.f.dh eeg oodan4. ld oodnaansho.

oodnaansho m.l/dh ld oodnaan.

oodo f.g3 (-ootay, -oodatay) Xero iwm ood ku wareegsasho.

oodqaad¹ m.l ld geedqaad¹

oodqaad² f.g1 (-day, -dday) ld geedqaad².

oodqaadid m.f.dh ld geedqaadid.

oodrogasho m.f.dh eeg oodrogo. ld oodgeddisasho.

oodrogo f.g3 (-gtay, -gatay) Meel degalowday meel u dhow uga guurid. ld oodgeddiso.

oof m.dh 1. Saableyda dadka labadeeda dhinac midkood. 2. Xanuun daran oo saableyda ku dhaca.

oofasho m.f.dh eeg oofo.

oofato m.dh.u Dad yar oo hubeysan oo wax dhaca, waxna laaya.

oofayn m.f.dh eeg oofee.

oofaysan f.mg4 (-snaa, -snayd) Qof oofi hayso ahaansho.

oofaysnaan m.f.dh eeg oofaysan. ld oofaysnaansho

oofaysnaansho m.l/dh ld oofaysnaan.

oofee f.g2 (-feeyay, -feysay) Cid oof ku ridid.

oofi f.g2 (-iyay, -isay) Ballan, arrin iwm fulin.

oofin m.f.dh eeg oofi.

oofo f.mg3 (-ftay, -fatay) Wax rimid u baahan noqosho (sac).

oofsasho m.f.dh eeg oofso.

oofso f.g3 (-saday, -satay) Arrin fushasho.

oofwareen m.l (-nno, m.dh) Cudur qufac iyo xummad leh oo saableyda dadka ku dhaca.

oog¹ m.l Iftiinka ugu horreeya ee tilmaama waaberiga.

oog² m.dh (-go, m.l) 1. Subaxnimo. 2. Dab weyn oo sida badan loo shido in la isaga digo colaad. 3. Calaamad cad oo ay lo'da qaarkeed wejiga ku yeelato.

oog³ f.g1 (-gay, -gtay) 1. Dab weyn shidid. 2. Dacwo, rabsho iwm abaabulid. 3. Salaad waajibaadkeeda si wanaagsan u fulin.

oogan¹ f.mg1 (-gmay, -gantay; -gmi) 1. Dab wax la oogay noqosho. 2. Dacwo, rabsho iwm wax la oogay noqosho.

oogan² f.mg4 (-gnaa, -gnayd) 1. Dab wax la oogay ahaansho. 2. Wax si wanaagsan loo fuliyey ahaansho (salaad). 3. Dacwo, rabsho iwm wax la oogay ahaansho.

oogid m.f.dh eeg oog³.

oogmid m.f.dh eeg oogan¹.

oognaan m.f.dh eeg oogan². ld oognaansho.

oognaansho m.l/dh ld oognaan.

oogo m.dh (-ooyin, m.l) 1. Jirka sare ee nafleyda. 2. Dhulka meeshiisa aan cadduun iyo dooxo ahayn. 3. Wax dushood sare. Tus. “Buurta oogadeeda”.

oogo-dhul m.dh (-ooyin-dhul, m.l) 1. (jool.) Qaybta adag ee qolofta dhulka, taas oo ku kala fidsan gun gaaraysa ilaa iyo 65 Km. (40 mayl) ka hos dhulka dushiisa. 2. (jool.) Qaybta u serraysa dhulka ee ka sarraysa xarriiga moho, garadeeduna waa 8 ilaa 40km. badanaa waxay ka koobantahay dhadhaabo shiileed.

oohi f.mg2 (-iyay, -isay) Ka o.: cid oohin ka keenid. ld boohi, ooy.

oohin¹ m.f.dh eeg oohi. ld boohin.

oohin² m.dh Dareen qofka ilmo ka keena.

oojiniisis m.l (baay.) Soo saarista iyo korista ugxanta ee ilmagaleenka xayawaanka gudihiisa.

ookiyaale m.l (-llo, m.dh) Muraayad indhaha la gashado oo araggu ku saacido ama qorraxda laga gashado.

ool¹ m.l/dh Degaan; reer meel wada yaal.

ool² f.mg1 (-lay, -ooshay) 1. ld aal 2. Socod, geeddi iwm ka baaqasho. 2. Ka o.: wax helitaankooda ka quusasho.

oollaan m.dh ld aallid.

oollaansho m.l/dh ld aallid.

oollid m.f.dh ld aallid.

oollimaad m.l ld aallid.

oollin m.l Meel muddo badan la degganaa; yaallin.

oollow f.g3 (-looday, -lootay) ld aal².

oomaar¹ m.l 1. Kul badan. 2. Ur ka dhasha cunto gubatay biyo la'aan awgeed.

oomaar² f.mg1 (-ray, -rtay) 1. Kul badan ku gubasho. 2. Cunto dab saaran biya la'aan awgeed gubasho.

oomaari f.mg2 (-iyay, -isay) Wax oomaar u yeelid.

oomaarid m.f.dh eeg oomaar².

oomaarin m.f.dh eeg oomaari.

oomanayn m.dh Biyo ka saaridda walax.

oomane m.l (-ayaal, m.l/dh) (c.cimi.) Roob yari: badanaa waxaa lagu isticmaalaa cimilo ama gobol uu roobku ku yaryahay oo uu deegaanta si liidata ugu filanyahay. Mararka qaarkood waxaa lagu isticmaalaa meelaha celceliska roobku ka yaryahay 250 mm (10 hiisk).

oomane-u-eke m.l (-yaal, m.l/dh) (juqr.) Ereyo loo istiicmalo cimilada iyo deegaanta siday u kala horeeyaan gobollada cidhifyada lamadegaannada halkaasoo roob sannadeedku in yar badanyahay deegaantuna xoogaa ka filiqsantahay meelaha ku xiga, sida lamadegaanka kulul iyo safaanaha dhexdooda.

oomasoore m.l Dhul oommane ah oo aan dad iyo duunyo midna joogin.

oomati m.dh Wax la quuto.

oomi f.g2 (-iyay, -isay) 1. Nafley biyo u diidid. 2. Cid hadal badan ku daalin.

oomid m.f.dh eeg oon³.

oomin m.f.dh eeg oomi.

oomiye m.l (-yayaal, m.l/dh) (daaw.) Kaadisokorow.

oomman f.mg4 (-naa, -nayd) 1. Cid wax oon hayo ahaansho. 2. Cid wax si aad ah wax ugu baahan ahaansho.

oommanaan m.f.dh eeg oomman. ld oommanaansho.

oommanaansho m.l/dh ld oommanaan.

oommane m.l (-nayaal, m.l/dh) 1. Meel aan biyo lahayn. 2. O. ah: dhaan aan gaarin biyihii meesha uu ka heli lahaa.

oommanoobid m.f.dh eeg oommanow.

oommanow f.mg1 (-oobay, -owday; -oobi) Nalfey wax oon haayo noqosho.

oon¹ m.l Baahi biyo la cabbo loo qabo; harraad.

oon² m.dh Wax kasta oo la cuno ama la cabbo, cunto.

oon³ f.mg1 (-oomay, -oontay; -oomi) Biyo rabid.

oonbeel¹ m.l ld onbeelid.

oonbeel² f.mg1 (-eelay, -eeshay) Biyo aan laga dhergin cabbid; harraadbeel.

oonbeelid m.f.dh eeg oonbeel². ld oonbeel¹. 

oonguul m.l O. ah: xoolo aroor ah oo baryey xeradoodii meel aan ahayn.

oontir f.g1 (-ray, -rtay) Nafley biyo ay oonka uga baxdo siin.

oontirid m.f.dh eeg oontir.

oor m.l Miro yaryar oo udgoon oo ay dumarku isku carfiyaa.

oordinayt m.l (-tyo, m.dh) (xis.) Kulanka-y oo barbarro ahaan loogu cabbiro dhidibka-y ee ku yaalla habdhiska kulannada kaartis (Barbardhig Absiisa).

oori m.dh (-iyo, m.l) Haweeney la qabo; afo.

ooriyo m.dh Hanti ganaax ahaan looga qaado nin mehersaday gabadh nin kale u dooneyd.

ooro m.dh (daaw.) Cudur dhegaha xoolaha dushooda sare ku dhaca oo qolfo iyo finan u yeela.

ooroobid m.f.dh eeg oorow.

oorow f.mg1 (-oobay, -owday; -oobi) Ooro qaad (xoolo).

ooryawalaal m.l (-llo, m.dh) Laba nin oo labo haween oo walaalo ah kala qaba, waxa ay isu yihiin. ld ooryowalaal.

ooryawalaaloobid m.f.dh eeg ooryawalaalow. ld ooryowalaaloobid.

ooryawalaalow f.mg1 (-oobay, -owday; -oobi) Laba nin ooryawalaal noqosho. ld ooryowalaalow.

ooryowalaal m.l (-llo, m.dh) ld ooryawalaal.

ooryowalaalee f.g2 (-leeyay, -leysay) Labo nin ooryowalaal ka dhigid.

ooryowalaaleyn m.f.dh eeg ooryowalaalee.

ooryowalaaloobid m.f.dh ld ooryawalaaloobid.

ooryowalaalow f.mg1 (-oobay, -owday; -oobi) ld ooryawalaalow.

oosayt m.l (-tyo, m.dh) (baay.) Unug taran laga helo ugxansidaha xilliga oojiniisiska. Waxay ka timaadaa korriinka oogooniyamka.

ooy f.mg1 (-yay, -yday; -yi) Oohin sameyn. ld booy.

ooyid m.f.dh eeg ooy. ld booyid.

ooysin m.dh Neef xoolo ah oo tacsi ahaan loogu geeyo reer nin oday ahi ka dhintay.


