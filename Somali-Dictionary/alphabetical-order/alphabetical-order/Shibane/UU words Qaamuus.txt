uu¹ mu.dhm.y Magacuyaal tilmaamaya qofka saddexaad ee kelida lab ah (kan laga hadlayo). Tus. “Wuxuu rabaa inuu wax ka barto”

uu² e.d Erey dareen oo tilmaamaya wax kedo ah ama wax naxdin ah, iwm.

uub m.dh (-bo, m.l) 1. Carun ka yimaad xubinta taranka ee nafley dhashay. 2. (-bo, m.l) God dhuuban oo hoos u dheer.

uubatee f.mg2 (-teeyay, -teysay) 1. Sida uubatada u ciyid. 2. Qaylo dheer cid maqashiin.

uubateyn m.f.dh eeg uubatee.

uubato m.dh.u (-ooyin, m.l) 1. Bahal eeyga u eg: yey; yeey; uuley. 2. Qaylo dheer.

uubo m.dh ld uub.

uud m.l Daaq; caws.

uufannaa m.l ld uufannays.

uufannays m.l 1. U. ah: maroodi markaa dhashay ama beriyo jiray. 2. (m.l.u) U. ah: dad aan meel loogu hagaago lahayn. ld uufannaa.

uugaabid m.f.dh eeg uugaw².

uugaabo m.dh Qaylo kicin iyo tirtirsi leh oo dad loo jeediyo; guubaabo.

uugaami f.g2 (-iyay, -isay) Geel in uu uugaan sameeyo ku kallifid.

uugaamid m.f.dh eeg uugaan².

uugaamin m.f.dh eeg uugaami. ld uugaamis.

uugaamis m.l ld uugaamin.

uugaamo m.dh ld uugaan.uurgubyood

uugaan¹ m.l 1. (m.l.u) Daruuro cokan. 2. Yabaq, buuq. ld uugaamo.

uugaan² f.mg1 (-aamay, -aantay; -aami) 1. Daruuro cukan cir ku dedmid. 2. Yabqid; buuqid.

uugaw¹ m.l Uugaan.

uugaw² f.mg1 (-way, -wday) Uugaan samayn (geel).

uugo m.dh (-ooyin, m.l) Dhawaaq wiilka geela jiraa sameeyo markuu rabo inuu isu ururiyo. ld uujo.

uuji f.g2 (-iyay, -isay) Uugaan ka keenid (geel).

uujin m.f.dh eeg uuji. ld uujis.

uujis m.l ld uujin, uugaw¹.

uujo m.dh ld uugo.

uulayn m.f.dh eeg uulee.

uulee f.mg2 (-leeyay, -laysay) Qaylo dheer samayn.

uuley m.dh Yeey, uubato.

uuman¹ m.l 1. Jin, rooxaan. 2. ld uun¹.

uuman² f.mg1 (uunmay, uumantay; uunmi) Wax la abuuray noqosho.

uuman³ f.mg4 (uunnaa, uunnayd) Wax la abuuray ahaansho.

uumasho m.f.dh eeg uumo.

uumi-saarid m.dh (bot.)Biyo lunka dhirta kaas oo ay ku sii daayaan gibilka. Biyo lunku badanaa wuxuu ka dhacaa caleemaha iyaga oo ka baxaya daloolada istomaataha, kaasi oo shaqadiisa ugu weyni tahay isdhaafsiga neefaha.

uumi¹ m.l 1. Humri kulul. 2. Kul; diirimaad.

uumi² f.g2 (-iyay, -isay) Wax dab ku diirin.

uumibax¹ m.dh (-xyo, m.dh) 1. (fiis.) Isbedelka wejiga hoorku ku noqdo neef ama uumi. Uumibixinta waxay ku dhici kartaa heerkul kasta, dhakhsaheeduna wuxuu la kordhaa heerkulka. 2. (fiis.) Dariiqadda walaxi isaga beddesho dareere isuguna beddesho heerka uumiga ama biyaha hawada ku jira.

uumibax² f.mg1 (-xay, -xday; -bixi) Hoore la kululeeyey qiiq bixid.

uumibixid m.f.dh eeg uumibax².

uumibiyood m.l Hoore la kululeeyey qiiq ka baxay oo qabow taabtay awgiis biyo isu beddeley.

uumid m.f.dh eeg uun².

uumihoorow m.l (fiis.) Isbeddelka uumi ama neef ay ku noqoto hoor. Weji-gaddoonkaasi waxa wehesha kul baxa.

uumin m.f.dh eeg uumi. ld uumis.

uumis m.l ld uumin.

uumitee f.g2 (-tgeeyay, -teysay) Hilib uumito ka dhigid.

uumiteyn m.f.dh eeg uumitee.

uumito m.dh Hilib uumi kulul lagu bisleeyey.

uumo f.g3 (uuntay, uumatay) Ilaah wax abuurasho.

uun¹ m.l 1. Wax kastoo Alle uumay. 2. Uumi.

uun² f.g1 (uumay, uuntay; uumi) Eebbe wax abuurid.

uun³ fk. 1. Keliya. Tus. “Carruurta uun caanaha sii”. 2. Mid kastaba ha ahaadee. Tus.”Nin uun weyddii”. 3. Mid aan cayinnayn, mid aan la garanayn. Tus. “Wiil uun baa noo sheegay”.

uunmid m.f.dh eeg uuman².

uunnaan m.f.dh eeg uuman³. ld uunnaansho.

uunnaansho m.l/dh ld uunnaan.

uunrays m.l Dabagaalle; tukulush.

uunsad m.l ld uunsasho.

uunsan f.mg4 (-naa, -nayd) 1. Wax uunsi lagu shiday ahaansho. 2. Wax la uumiyey ahaansho.

uunsanaan m.f.dh eeg uunsan. ld unsanaansho.

uunsanaansho m.l/dh ld uunsanaan.

uunsasho m.f.dh eeg uunso.

uunsi m.l Walxo laysku dardaray oo laysku kariyey, udgoon oo loo qiijiyo in lagu carfiyo jir, dhar ama meel; khumkhum. ld uunsasho.

uunso f.mg3 (-saday, -satay) Uunsi shidasho.

uur m.l 1. Inta u dhaxaysa bogga miskaha iyo laba kelliyood waxa ku jira: beerka, caloosha, xiidmaha iwm. 2. Ilma galeenka cunuggu ku jira kolka uu dusha ka muuqdo oo calool weyn u ekaado. 3. Laabta.

uurayn m.f.dh eeg uuree.

uuraysasho m.f.dh eeg uurayso.

uurayso f.mg3 (-stay, -satay) Uur yeelasho.

uurbays m.dh (-syo, m.l) Xirmo qaad ah oo ka kooban dhawr laamood.

uurdhagax m.l Qare adag oo aan la jebin karin.

uurdhagaxoobid m.f.dh eeg uurdhagaxow.

uurdhagaxow f.mg1 (-xoobay, -xowday) Uurdhagax noqosho (qare).

uurdoox m.l Cunugga aan sida caadiga ah u dhalane bogga hooyadiisa laga soo saaray; bogdoox.

uuree f.g/mg2 (-reeyay, -raysay) 1. Uur u yeelid (siiba naag aan la qabin). 2. Uuro kicin.

uurgubyoo f.mg3 (-ooday, -ootay) Tiiraanyo aad ah dareemid.

uurgubyood m.f.l eeg uurgubyoo.

uurjiif¹ m.l (-fyo, m.dh) Ilmaha weli uurka ku jira.

uurjiif² m.l (-fyo, m.dh) (baay.) Heerka ugu horreeya ee koritaanka xayawaanka, laga soo bilaabo marka ugxanta bacrintay ay bilowdo inay qaybsanto, iyada oo ku jirta organnada taranka ee hooyada ilaa ay ka dillaacayso ama ka dhalanayso.

uurkoole m.l Magac ay caan ku yihiin herinta ugaarsatada ah, wuxuuna tilmaamayaa in ay yihiin isku uur oo aanay wax kala qarsan.

uurkubaalle m.l.kh (-layaal, m.l/dh) 1. Qof hibo loo siyey in uu ogaado waxa dhici doona. 2. Faras ama nin aad u dheereeya.

uurkucirroole m.l (-layaal, m.l/dh) Nin xaakiim ah ama waayoaragnimo dheeraad ah leh.

uurkuhar m.l.kh Ilmo aabihiis dhintay iyagoo uurka ku jira.

uurkujir m.dh Inta uurka ku jirta, sida: beerka, kelyaha, caloosha iwm; uusley.

uurkummaanle m.l (-layaal, m.l/dh) Qof waxgaradnimo iyo caqli badan leh oo la moodo in uu la socdo waxa qofka la hadlayaa ku fekerayo.

uurkuqaad m.l Illaabi waayidda la illaabi waayo wax lays yeelay. ld uurkusiddo.

uurkusiddo m.dh Utun iyo ciil uurka ku raaga.

uurkutaallaysan f.mg4 (-snaa, -snayd) Wax uurkutaallo hayso ahaansho.

uurkutaallaysnaan m.f.dh eeg uurkutaallaysan. ld uurkutaallaysnaansho.

uurkutaallaysnaansho m.l/dh ld uurkutaallaysnaan.

uurkutaallo m.dh Dareen iyo uurxumo gocasho ku dheehan tahay leh.

uurkutaalloo f.mg3 (-ooday, -ootay) Uurkutaallo dareemid.

uurkutaallood m.f.l eeg uurkutaalloo.

uurmaran m.dh Naasley aan uurkeeda ilmo ku jirin.

uuro m.dh 1. Boor ama qiiq madow oo kacsan. 2. Biyo dhoobo ku qasantahay oo aad u calawsan. 3. Midab xooluhu yeeshaan oo madow, guduud iyo cawl isugu dhafan.

uuroobid m.f.dh eeg uurow.

uuroowid m.l (baay.) Xaalad uurqaadid, marka shahwada labku bacrimiso ukunta dheddigga dhuunta falloobiyo dhexdeda.

uurow f.mg1 (-oobay, -owday; -oobi) Uur qaadid ama yeelasho.

uurqaad m.l.kh U. ah: gaaridda neef dheddig uu gaaro da'uu ku rimi karo; awrqaad. ld awrqaad.

uurrays m.l 1. Dabaggaalle. 2. Ubad geel ama dad oo diifeysan ama korriimmadii ka xumaatay.

uursamaan m.f.dh eeg uursan. ld uursa-maansho.

uursamaansho m.l/dh ld uursamaan.

uursami m.dh Dabci wanaagsan oo qof leeyahay oo u diida in uu xumaan uurka ku hayo.

uursan f.mg4 (-amaa, -amayd) Qof uurfiyow ahaansho.

uurweynaad m.l Cudur dadka ku dhaca oo beeryarada barariya, uurkana weyneeya. ld caloolweynad.

uurxaad m.l Geednagaar dooxooyinka ka baxa oo xooluhu daaqaan.

uurxaaran f.mg4 (-rnaa, -rnayd) Qof aan cidna xumaan qalbiga ugu hayn ahaansho.

uurxaarnaan m.f.dh eeg uurxaaran. ld uur-xaarnaansho.

uurxaarnaansho m.l/dh ld uurxaarnaan.

uurxumaan m.f.dh eeg uurxun. ld uur-xumaansho.

uurxumaansho m.l/dh ld uurxumaan.

uurxumi m.dh ld uurxumo.

uurxumo m.dh Dabci aan wanaagsanayn oo qof leeyahay oo u diida in uu illaabo waxa loo geysto. ld uurxumi.

uurxun f.mg4 (-xumaa, -xumayd) Qof aan cidna sama ka filaneyn ahaansho.

uuryaal m.l (-llo, m.dh) 1. Xanuunka ay ummushu dareento marka ilmasidaheedu isku soo uruurayo. 2. (-llo, m.dh) Uurjiif. 3. Wax indhuhu aanay qaban karin.

uuryaro m.dh Uur aan caloosha ka muuqan wallacna dhaafay; bilayaro.

uus m.l Cunnada nafaqada laga baxay oo ku jirta caloosha iyo xiidmaha (xoolaha daaqa).

uuslaho m.dh ld uusley.

uusley m.dh Caloosha xoolo daaqa; uuskujir. ld uuslaho.

uusmiir¹ m.l ld uusmiirid.

uusmiir² f.g1 (-ray, -rtay) Neef geel ah oo la qalay calooshiisa biyo ka miirid.

uusmiirad m.l ld uusmiirasho.

uusmiiran¹ f.mg1 (-rmay, -rantay) Wax la uusmiiray noqosho.

uusmiiran² f.mg4 (-rnaa, -rnayd) Wax la uusmiiray ahaansho.

uusmiirasho m.f.dh eeg uusmiiro. ld uusmiirad.

uusmiirid m.f.dh eeg uusmiir². ld uusmiir¹.

uusmiirmid m.f.dh eeg uusmiiran¹.

uusmiirnaan m.f.dh eeg uusmiiran². ld uusmiirnaansho.

uusmiirnaansho m.l/dh ld uusmiirnaan.

uusmiiro f.g3 (-rtay, -ratay) Neef geel ah oo la qalay calooshiisa biyo ka miirasho.

uusxabaal m.l (-llo, m.dh) Qof tuug ah oo ariga uu qasho hilibkiisa inta uu cuno mooyaane inta kale qarsha.

uuyo m.dh Meesha sagaaradu saaladeeda ku uruuriso.


